{
    "id": "dbpedia_2351_3",
    "rank": 20,
    "data": {
        "url": "https://meta.wikimedia.org/wiki/Fundraising_2008/appeal/da",
        "read_more_link": "",
        "language": "en",
        "title": "Fundraising 2008/appeal/da",
        "top_image": "https://upload.wikimedia.org/wikipedia/commons/thumb/2/21/Jimmy_Appeal-retouched.jpg/1200px-Jimmy_Appeal-retouched.jpg",
        "meta_img": "https://upload.wikimedia.org/wikipedia/commons/thumb/2/21/Jimmy_Appeal-retouched.jpg/1200px-Jimmy_Appeal-retouched.jpg",
        "images": [
            "https://meta.wikimedia.org/static/images/icons/metawiki.svg",
            "https://meta.wikimedia.org/static/images/mobile/copyright/metawiki-wordmark.svg",
            "https://upload.wikimedia.org/wikipedia/commons/thumb/1/1d/Information_icon4.svg/40px-Information_icon4.svg.png",
            "https://upload.wikimedia.org/wikipedia/commons/thumb/6/62/Globe_of_letters.png/20px-Globe_of_letters.png",
            "https://upload.wikimedia.org/wikipedia/commons/thumb/2/21/Jimmy_Appeal-retouched.jpg/160px-Jimmy_Appeal-retouched.jpg",
            "https://login.wikimedia.org/wiki/Special:CentralAutoLogin/start?type=1x1",
            "https://meta.wikimedia.org/static/images/footer/wikimedia-button.svg",
            "https://meta.wikimedia.org/static/images/footer/poweredby_mediawiki.svg"
        ],
        "movies": [],
        "keywords": [],
        "meta_keywords": [
            ""
        ],
        "tags": null,
        "authors": [],
        "publish_date": null,
        "summary": "",
        "meta_description": "",
        "meta_lang": "en",
        "meta_favicon": "/static/favicon/community.ico",
        "meta_site_name": "",
        "canonical_link": "https://meta.wikimedia.org/wiki/Fundraising_2008/appeal/da",
        "text": "Kære læser\n\nI dag vil jeg bede dig om at støtte Wikipedia med et bidrag. Det kan lyde usædvanligt: Hvorfor beder ejeren af en af verdens fem mest populære internetsider om finansiel støtte fra sine brugere?\n\nWikipedia har en anden opbygning end næsten alle andre af de 50 største internetsider. Vi har kun få ansatte på lønningslisten, kun 23. Wikipedias indhold er frit at bruge for enhver og til ethvert formål. Vore årlige udgifter er mindre end seks millioner dollars. Wikipedia drives af non-profit-organisationen Wikimedia Foundation, som jeg grundlagde i 2003.\n\nHelt grundlæggende udvikles Wikipedia af et globalt fællesskab af over 150.000 frivillige, der alle ønsker, at viden skal være fri. I løbet af næsten otte år har disse frivillige bidraget med mere end 11 millioner artikler på 265 forskellige sprog. Vores hjemmeside besøges hver måned af over 275 millioner mennesker, som søger information gratis og uden annoncer.\n\nMen Wikipedia er mere end en hjemmeside. Vi deler en fælles sag: Forestil dig en verden, hvor hver enkelt person på Jorden har fri adgang til summen af al menneskelig viden. Det er, hvad vi ønsker at opnå.\n\nDit bidrag vil hjælpe os på flere måder. Vigtigst er, at det vil hjælpe os med at dække de stigende omkostninger til at betjene den globale trafik til en af internettets mest populære hjemmesider. Indsamlede midler hjælper os også til at forbedre den software, som Wikipedia bygger på ved at gøre det lettere at søge, læse og skrive artikler. Vores ønske er at få bevægelsen omkring fri viden til at vokse ved at tiltrække nye frivillige og opbygge strategiske partnerskaber med kultur- og uddannelsesinstitutioner.\n\nWikipedia er anderledes. Det er historiens største encyklopædi, skrevet af frivillige. Efter vor mening bør annoncering ikke findes på Wikipedia, ligesom det heller ikke findes i offentlige parker eller på skoler. Vi ønsker at holde siden fri og stærk, men vi har behov for støtte fra tusindvis af mennesker som dig.\n\nJeg beder dig slutte dig til os: Din støtte vil hjælpe med til, at Wikipedia fortsat er fri at bruge for hele verden.\n\nPå forhånd tak,\n\nJimmy Wales\n\nBIDRAG NU»\n\nHvordan bruges indtægterne?\n\nHvordan finansieres Wikimedia Foundation?\n\nHvor stort beløb håber I at samle ind?\n\nHvad er de præcise mål for Foundation?\n\nLæs: En personlig appel fra Wikipedias grundlægger Jimmy Wales"
    }
}