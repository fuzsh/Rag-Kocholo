Formål

Novo Nordisk Fonden ønsker at fremme interesse, viden og kompetencer inden for naturvidenskab og teknologi, bæredygtighed og sundhed.

Formålet med dette opslag er at bidrage til at styrke interessen for og kvaliteten af undervisningen på erhvervs- og professionsrettede uddannelser som EUD/EUX, erhvervsakademiuddannelser og professionsbacheloruddannelser, således at eleverne og de studerende som færdiguddannede kan udøve deres erhverv inden for bæredygtighed og sundhed på et stærkt naturvidenskabeligt og teknologisk grundlag.

Formålet er endvidere at motivere flere unge til at vælge en erhvervs- eller professionsrettet uddannelse inden for bæredygtighed og sundhed.