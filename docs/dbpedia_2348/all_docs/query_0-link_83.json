{
    "id": "dbpedia_2348_0",
    "rank": 83,
    "data": {
        "url": "https://salary.dk/",
        "read_more_link": "",
        "language": "en",
        "title": "Lønsystem: Salary sparer dig tid og penge",
        "top_image": "https://salary.dk/wp-content/uploads/2020/05/1.svg",
        "meta_img": "https://salary.dk/wp-content/uploads/2020/05/1.svg",
        "images": [
            "https://salary.dk/wp-content/uploads/2023/06/Salary-logo_by-Ageras_hvidt.svg",
            "https://salary.dk/wp-content/uploads/2023/06/Salary-logo_by-Ageras_hvidt.svg",
            "https://salary.dk/wp-content/uploads/2022/03/device-1.png",
            "https://salary.dk/wp-content/uploads/2020/04/Layer-4.png",
            "https://salary.dk/wp-content/uploads/2020/04/Layer-8.png",
            "https://salary.dk/wp-content/uploads/2020/04/Computerworld.png",
            "https://salary.dk/wp-content/uploads/2021/02/borsen.png",
            "https://salary.dk/wp-content/uploads/2021/02/news-logo-web.png",
            "https://salary.dk/wp-content/uploads/2020/05/1.svg",
            "https://salary.dk/wp-content/uploads/2020/05/2.svg",
            "https://salary.dk/wp-content/uploads/2020/05/3.svg",
            "https://salary.dk/wp-content/uploads/2022/03/opret-1.png",
            "https://salary.dk/wp-content/uploads/2022/03/automatisk-1.png",
            "https://salary.dk/wp-content/uploads/2022/03/billy_logo_black.svg",
            "https://salary.dk/wp-content/uploads/2020/04/Layer-34.png",
            "https://salary.dk/wp-content/uploads/2020/05/Codan-logo-1.png",
            "https://salary.dk/wp-content/uploads/2020/04/Layer-36.png",
            "https://salary.dk/wp-content/uploads/2022/04/Workfeed-logo-200px-e1649327961114.png",
            "https://salary.dk/wp-content/uploads/2020/04/Layer-37.png",
            "https://salary.dk/wp-content/uploads/2021/06/Apacta_logo_small_150px.png",
            "https://salary.dk/wp-content/uploads/2020/08/Grandhood-logo-300x73.png",
            "https://salary.dk/wp-content/uploads/2020/12/Mileagebook.svg",
            "https://salary.dk/wp-content/uploads/2021/11/planday.png",
            "https://salary.dk/wp-content/uploads/2020/06/Ordrestyring.png",
            "https://salary.dk/wp-content/uploads/2020/05/Contractbook.png",
            "https://salary.dk/wp-content/uploads/2022/10/ProOwnedCycling_450x300.jpg",
            "https://salary.dk/wp-content/themes/salary/img/quote.svg",
            "https://salary.dk/wp-content/uploads/2022/10/Support_ikoner_firkant_web_6-1-1024x713.png",
            "https://salary.dk/wp-content/uploads/2022/03/ivarerksaetter-1200x640.jpg",
            "https://salary.dk/wp-content/uploads/2022/03/mellemstorvirksomhed-1200x640.jpg",
            "https://salary.dk/wp-content/uploads/2022/03/bogholder-1200x640.jpg",
            "https://salary.dk/wp-content/uploads/2024/07/assets-frontend-upload-resources-handshale-males-desk-office-laptop-coffee-laughing-min-720x458.jpg",
            "https://salary.dk/wp-content/uploads/2024/07/assets-frontend-upload-resources-5acb311cbc2f2-720x458.jpeg",
            "https://salary.dk/wp-content/uploads/2023/05/happy-business-720x458.jpg",
            "https://salary.dk/wp-content/uploads/2022/06/Podcast-ikon_3.svg",
            "https://salary.dk/wp-content/uploads/2023/06/Salary-Negative-1.png"
        ],
        "movies": [],
        "keywords": [],
        "meta_keywords": [
            ""
        ],
        "tags": null,
        "authors": [],
        "publish_date": "2020-04-09T16:05:17+00:00",
        "summary": "",
        "meta_description": "Salarys lønsystem er Danmarks letteste og mest enkle lønsystem. Det meste er automatiseret, så du slipper for fejl og manuelt tastearbejde.",
        "meta_lang": "en",
        "meta_favicon": "https://salary.dk/wp-content/uploads/2023/06/cropped-android-chrome-512x512-1-32x32.png",
        "meta_site_name": "Salary",
        "canonical_link": "https://salary.dk",
        "text": "Et lønsystem giver virksomheder muligheden for at samle alt der vedrører løn ét sted, og fjerner behovet for manuel lønadministration i f.eks. Excel ark. Med et lønsystem kan du med andre ord få overblik over alt der vedrører løn såsom dine ansattes lønsatser, skattekort, bonusser, tillæg, og ferieregnskab. Samtidig godkendes og medregnes registrerede timer, kørsel og medarbejder udlæg i lønnen, og alle indberetninger til SKAT, pension, ATP, e-indkomst osv. Indberettes automatisk.\n\nEt lønsystem bliver hurtigt et nyttigt redskab i driften af din virksomhed. Det betyder både mindre tid på lønbehandling, og reducerer risikoen for fejl, og med Salary kan du endda lave løn gratis eller for kun 19 kr. pr lønseddel. Hvis du leder efter dit første lønsystem, kan du lære mere om Salary her.\n\nEt lønsystem skal helt grundlæggende kunne beregne løn og ferie for virksomhedens ansatte samt håndtere lønoverførslen. Udover at regne rigtigt, skal lønsystemet også sørge for at indberette og indbetale korrekt til pension, ATP og SKAT. Dette lever alle lønsystemer i Danmark op til, men til gengæld er der meget stor forskel på niveauet af brugervenlighed.\n\nMed Salarys lønsystem er brugervenligheden i top, så både bogholder eller virksomhedens lønansvarlig kan lave løn, og risikoen for at begå fejl holdes nede. Et andet parameter som kan være relevant at se på, er muligheden for at reducere manuelt tastearbejde, så du sparer tid på lønnen, meget tid. Et eksempel er, at du med Salarys integrationer til en række regnskabsprogrammer, kan bogføre lønnen helt automatisk. Samtidig er Salary det eneste lønsystem, der bogfører skatten med lønnen, og dermed slipper du for at gøre dette manuelt.\n\nHvis dit lønsystem taler sammen med andre systemer du anvender, så behøver du ikke bekymre dig om at indtaste samme data flere steder. Du kan se hvilke systemer Salary integrerer til her.\n\nEndeligt, er det vigtigt at dit lønsystem kan håndtere udlæg, kørselsgodtgørelse og kilometerpenge, registrere timer og naturligvis generere lønsedler som dine ansatte kan forstå."
    }
}