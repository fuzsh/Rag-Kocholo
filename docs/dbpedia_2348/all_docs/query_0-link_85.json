{
    "id": "dbpedia_2348_0",
    "rank": 85,
    "data": {
        "url": "https://collectia.dk/",
        "read_more_link": "",
        "language": "en",
        "title": "Inkassofirma med 150 års erfaring ← Collectia",
        "top_image": "https://collectia.dk/wp-content/uploads/favicon-96-96.png",
        "meta_img": "https://collectia.dk/wp-content/uploads/favicon-96-96.png",
        "images": [
            "https://collectia.dk/wp-content/uploads/Collectia-logo-blue.svg",
            "https://collectia.dk/wp-content/uploads/Collectia-logo-blue.svg",
            "https://collectia.dk/wp-content/uploads/Collectia-logo-white.svg",
            "https://collectia.dk/wp-content/themes/yootheme/cache/0d/Norlys-Collectia-1-0d8c4e2f.png",
            "https://collectia.dk/wp-content/themes/yootheme/cache/29/Shava-2926738d.png",
            "https://collectia.dk/wp-content/themes/yootheme/cache/34/Viabill-34eac7f1.png",
            "https://collectia.dk/wp-content/themes/yootheme/cache/76/Frankly-Juice-76fb5725.png",
            "https://collectia.dk/wp-content/themes/yootheme/cache/30/Ikea-300160a1.png",
            "https://collectia.dk/wp-content/themes/yootheme/cache/4f/Bolignet-Aarhus-4f09a4bb.png",
            "https://collectia.dk/wp-content/themes/yootheme/cache/7b/nuuday-2-7b4a4ad1.png",
            "https://collectia.dk/wp-content/themes/yootheme/cache/44/GLS-44fb5290.png",
            "https://collectia.dk/wp-content/themes/yootheme/cache/6a/VetGruppen-6a17dd1e.png",
            "https://collectia.dk/wp-content/themes/yootheme/cache/eb/Brobizz-2-eba32241.png",
            "https://collectia.dk/wp-content/themes/yootheme/cache/e6/Swapfiets-e64a7f1b.png",
            "https://collectia.dk/wp-content/themes/yootheme/cache/57/Laros-logo-5755b1c5.png",
            "https://collectia.dk/wp-content/themes/yootheme/cache/3f/Danske-Speditoerer-3f09e92b.png",
            "https://collectia.dk/wp-content/themes/yootheme/cache/be/Uno-X-be8f2243.png",
            "https://collectia.dk/wp-content/themes/yootheme/cache/6f/ExpressBank-logo-6fecb70a.png",
            "https://collectia.dk/wp-content/themes/yootheme/cache/8a/ETU-Forsikring-Logo-8ab3c54e.png",
            "https://collectia.dk/wp-content/themes/yootheme/cache/c9/DLG-c948ee6d.png",
            "https://collectia.dk/wp-content/uploads/dinero-logo-rund.svg",
            "https://collectia.dk/wp-content/uploads/e-conomic-logo.svg",
            "https://collectia.dk/wp-content/themes/yootheme/cache/fd/visma-dinero-og-e-conomic-fdf5047d.png",
            "https://collectia.dk/wp-content/themes/yootheme/cache/de/Nye-inkassotakster-fra-1-juli-2024-Collectia-AS-Inkassofirma-deba7f88.jpeg",
            "https://collectia.dk/wp-content/themes/yootheme/cache/01/Inkassogebyrer-Hvilke-gebyrer-ma-jeg-palaegge-kunden-Collectia-AS-Inkassofirma-01415385.jpeg",
            "https://collectia.dk/wp-content/themes/yootheme/cache/cb/Optimer-jeres-inkassoproces-for-forsikringskrav-Collectia-Inkasso-cb6856a4.jpeg",
            "https://collectia.dk/wp-content/themes/yootheme/cache/52/Optimer-din-oekonomi-i-det-smaa-goer-en-stor-aa-Collectia-Inkasso-5281a4f5.jpeg",
            "https://collectia.dk/wp-content/themes/yootheme/cache/49/Vigtige-aendringer-i-retsplejeloven-vedroerende-inkassosager-Collectia-Inkassofirma-493898f8.jpeg",
            "https://collectia.dk/wp-content/themes/yootheme/cache/b3/Tips-nyheder-og-gode-rad-Ga-til-inkasso-blog-b3601e4f.jpeg",
            "https://collectia.dk/wp-content/uploads/bliv-kunde-icon.svg",
            "https://collectia.dk/wp-content/uploads/Opret-sag.svg",
            "https://collectia.dk/wp-content/uploads/Udbetaling-Collectia-Inkasso.svg",
            "https://collectia.dk/wp-content/uploads/Inddrivelse.svg",
            "https://collectia.dk/wp-content/uploads/arrow-graphic.svg",
            "https://collectia.dk/wp-content/uploads/arrow-graphic-3.svg",
            "https://collectia.dk/wp-content/uploads/arrow-graphic-4.svg",
            "https://collectia.dk/wp-content/uploads/Inkasso-score.svg",
            "https://collectia.dk/wp-content/uploads/Quote-icon.svg",
            "https://collectia.dk/wp-content/themes/yootheme/cache/3d/Nordic-Wellness-Logo-3d55c871.png",
            "https://collectia.dk/wp-content/uploads/Quote-icon.svg",
            "https://collectia.dk/wp-content/uploads/logo-nespresso-white.svg",
            "https://collectia.dk/wp-content/uploads/Quote-icon.svg",
            "https://collectia.dk/wp-content/uploads/Coop-Danmark.svg",
            "https://collectia.dk/wp-content/uploads/Quote-icon.svg",
            "https://collectia.dk/wp-content/themes/yootheme/cache/3a/ETU-Forsikring-3af18378.png",
            "https://collectia.dk/wp-content/uploads/Quote-icon.svg",
            "https://collectia.dk/wp-content/uploads/Europcar-Logo.svg",
            "https://collectia.dk/wp-content/uploads/Quote-icon.svg",
            "https://collectia.dk/wp-content/themes/yootheme/cache/54/Begravelse-Danmark-logo-54bef342.png",
            "https://collectia.dk/wp-content/themes/yootheme/cache/d0/dinero-logo-e1495616057487-d07b8322.png",
            "https://collectia.dk/wp-content/themes/yootheme/cache/d1/Minuba-og-Collectia-samarbejde-d129a34e.png",
            "https://collectia.dk/wp-content/themes/yootheme/cache/23/Farpay-og-Collectia-samarbejde-1-23cf0511.png",
            "https://collectia.dk/wp-content/themes/yootheme/cache/77/Tandlaegeforeningen-og-Collectia-samarbejde-77753921.png",
            "https://collectia.dk/wp-content/themes/yootheme/cache/00/PTO-og-Collectia-samarbejde-000b956e.png",
            "https://collectia.dk/wp-content/themes/yootheme/cache/71/E-conomic-og-Collectia-samarbejde-e1674819762663-71cb622d.png",
            "https://collectia.dk/wp-content/themes/yootheme/cache/f6/Elbek-Vejrup-og-Collectia-samarbejde-f6d44a71.png",
            "https://collectia.dk/wp-content/themes/yootheme/cache/46/VASS-POINT-og-Collectia-samarbejde-462209d9.png",
            "https://collectia.dk/wp-content/themes/yootheme/cache/fa/KMD-og-Collectia-samarbejde-fad7d7c5.png",
            "https://collectia.dk/wp-content/uploads/Badge-Regular.svg",
            "https://collectia.dk/wp-content/uploads/Collectia-logo-white.svg"
        ],
        "movies": [],
        "keywords": [],
        "meta_keywords": [
            ""
        ],
        "tags": null,
        "authors": [],
        "publish_date": "2023-02-06T08:14:53+00:00",
        "summary": "",
        "meta_description": "Collectia er et af Danmarks største og ældste inkassofirmaer. ✅ Vi hjælper alle størrelse virksomheder med inkasso, dårlige betalere og ubetalte regninger.",
        "meta_lang": "da",
        "meta_favicon": "/wp-content/uploads/favicon-96-96.png",
        "meta_site_name": "Collectia",
        "canonical_link": "https://collectia.dk/",
        "text": "At benytte et inkassofirma til inkasso byder på mange fordele. For ikke nok med at inkassofirmaet hjælper dig med at overholde alle gældende retningslinjer, tidsfrister, deadlines – ja så hjælper inkassofirmaet dig også med at sikre, at du får de korrekte lovbestemte gebyrer og salærer.\n\nInkassofirmaet har ofte også den fordel, at debitor har en vis anden respekt for en ekstern part, end hvis det blot er kreditor, der udsender breve og foretager opkald.\n\nAt vælge det rette inkassofirma kan føles som at navigere gennem en labyrint. Med omtrent 140 forskellige inkassofirmaer i Danmark er udvalget stort, men praktiske faktorer begrænser ofte dine valgmuligheder. Mange inkassofirmaer stiller krav til antallet af sager, sagerens størrelse eller krav om, at sagerne vedrører specifikke brancher eller fordringer.\n\nDet er derfor vigtigt, at du undersøger, om dit potentielle inkassofirma stiller sådanne krav, hvor omfattende de er – og ikke mindst, hvad de forlanger i pris for deres tjenester. Priserne for inkasso kan variere betydeligt og er ofte sammensat på forskellige måder.\n\nVi anbefaler også, at du spørger dit kommende inkassofirma, om de har erfaring med din type af inkassosager – visse inkassofirmaer er for eksempel særligt kompetente inden for abonnementsforretninger, forsyningsvirksomheder, telebranchen og lignende."
    }
}