{
    "id": "dbpedia_7010_2",
    "rank": 20,
    "data": {
        "url": "https://pam.wikipedia.org/wiki/Jimmy_Wales",
        "read_more_link": "",
        "language": "en",
        "title": "Jimmy Wales",
        "top_image": "https://upload.wikimedia.org/wikipedia/commons/thumb/2/23/Jimmy_Wales_Fundraiser_Appeal_edit.jpg/1200px-Jimmy_Wales_Fundraiser_Appeal_edit.jpg",
        "meta_img": "https://upload.wikimedia.org/wikipedia/commons/thumb/2/23/Jimmy_Wales_Fundraiser_Appeal_edit.jpg/1200px-Jimmy_Wales_Fundraiser_Appeal_edit.jpg",
        "images": [
            "https://pam.wikipedia.org/static/images/icons/wikipedia.png",
            "https://pam.wikipedia.org/static/images/mobile/copyright/wikipedia-wordmark-en.svg",
            "https://pam.wikipedia.org/static/images/mobile/copyright/wikipedia-tagline-pam.svg",
            "https://upload.wikimedia.org/wikipedia/commons/thumb/f/fa/Padlock-silver-medium.svg/20px-Padlock-silver-medium.svg.png",
            "https://upload.wikimedia.org/wikipedia/commons/thumb/2/23/Jimmy_Wales_Fundraiser_Appeal_edit.jpg/225px-Jimmy_Wales_Fundraiser_Appeal_edit.jpg",
            "https://upload.wikimedia.org/wikipedia/commons/thumb/e/e6/2014-03-14_CeBIT_Global_Conferences%2C_Jimmy_Wales%2C_Founder_Wikipedia%2C_%2826%29_On_stage_showing_the_world_for_Wikipedia_Zero_%28500_millions%29%2C_while_Brent_Goff_is_still_listening.jpg/220px-thumbnail.jpg",
            "https://upload.wikimedia.org/wikipedia/commons/thumb/b/b4/Wiktionary-logo-en.png/25px-Wiktionary-logo-en.png",
            "https://upload.wikimedia.org/wikipedia/commons/thumb/f/fa/Wikibooks-logo.svg/27px-Wikibooks-logo.svg.png",
            "https://upload.wikimedia.org/wikipedia/commons/thumb/f/fa/Wikiquote-logo.svg/23px-Wikiquote-logo.svg.png",
            "https://upload.wikimedia.org/wikipedia/commons/thumb/4/4c/Wikisource-logo.svg/26px-Wikisource-logo.svg.png",
            "https://upload.wikimedia.org/wikipedia/commons/thumb/4/4a/Commons-logo.svg/18px-Commons-logo.svg.png",
            "https://upload.wikimedia.org/wikipedia/commons/thumb/2/24/Wikinews-logo.svg/27px-Wikinews-logo.svg.png",
            "https://upload.wikimedia.org/wikipedia/commons/thumb/1/1b/Wikiversity-logo-en.svg/27px-Wikiversity-logo-en.svg.png",
            "https://login.wikimedia.org/wiki/Special:CentralAutoLogin/start?type=1x1",
            "https://pam.wikipedia.org/static/images/footer/wikimedia-button.svg",
            "https://pam.wikipedia.org/static/images/footer/poweredby_mediawiki.svg"
        ],
        "movies": [],
        "keywords": [],
        "meta_keywords": [
            ""
        ],
        "tags": null,
        "authors": [
            "Contributors to Wikimedia projects"
        ],
        "publish_date": "2009-11-13T23:18:02+00:00",
        "summary": "",
        "meta_description": "",
        "meta_lang": "pa",
        "meta_favicon": "/static/apple-touch/wikipedia.png",
        "meta_site_name": "",
        "canonical_link": "https://pam.wikipedia.org/wiki/Jimmy_Wales",
        "text": "I Jimmy Donal \"Jimbo\" Wales (mayayagkas /ˈdoʊnəl weɪlz/; mibait Agosto 7, 1966) metung yang Americanung negosianti king Aptas (Internet entrepreneur) ampong kayabeng talatátag at saka promoter ning Wikipedia.[3][4][5]\n\nMibait ya i Wales king Huntsville, Alabama. Megaral ya king metung a malating pipagaralan a privadu, king university preparatory school, at kaibat miyari ya kareng cursung bachelor's ampong master's degrees king pisasalpian (finance). Kabang atiu king escuelang graduadu o graduate school, tinuru ya kareng aduang universidad.[1][6] Kaibat, megobra ya king pisalapian, at migsilbi yang pekapun king pamanialugsug (research director) ning metung a cumpaniang futures and options king Chicago kilub ning mapilang banua.[1] Aniang 1996, tetag ne kayabe la reng aduang ka-sosiu ing Bomis, metung a web portal o pasbung pang-Aptas a pang-lalaki, at migdala (hosted), ampong minie cualta aniang purmeru, king peer-reviewed encyclopedia, ing Nupedia (2000–2003) ampo ing kayang katuki, ing Wikipedia.[4][6]\n\nAniang 2001, kayabe ya i Larry Sanger ampo reng aliwa, sinaup ya i Wales king pamibulalag king Wikipedia, metung a enciclopediang libri ampong makabusni laman (open-content) a e migluat meragul mayap ampong meging sikat.[7][8] Aniang makikilala ne ing Wikipedia, i Wales ing kayang meging promotor ampong talapagsalita.[9] King kasalesayan, i Wales ing tuturing dang co-founder ning Wikipedia, dapot sasalungat ya king aus a \"co-\" at tuturing ne ing sarili nang sole founder o bukud a talatátag.[10][11] Magsilbi ya king Board of Trustees ning Wikimedia Foundation, ing e magtubung aguman a paniaup (non-profit charitable organization) a magpalakad king Wikipedia. Ya ing tatalan king puestung \"community founder\" a tutulduan ning lupung o board.[12] Aniang 2004, kayabe ya kareng mitátag king Wikia, metung a privadu ampong libring web-hosting service, kayabe ya ing kalupa nang Wikimedia trustee, i Angela Beesley.[13] Mekatadua ne mekiasawa i Wales, at atin yang anak a babai kang Christine, ing kadua nang asawa, nung kaninu ya kawani. Lalarawan ne ing sarili na antimong Objectivist ampong, maki kapikakunuan, metung a libertarian.[1] Uli ning kayang papil king pamaglalang king Wikipedia, inabe ne ning Time kareng peka ma-influenciang tau king yatu aniang 2006.[14] I Wales ing de factong pekapun ning Wikipedia;[4][15] ing exactu nang puestu king proyectu pididibatian ding malda ampo kareng diariu.[16]\n\nObrang mibulalag\n\nBrooks, Robert (1994). \"The Pricing of Index Options When the Underlying Assets All Follow a Lognormal Diffusion\". Advances in Futures and Options Research 7. Archived from the original. You must specify the date the archive was made using the |archivedate= parameter. http://papers.ssrn.com/sol3/papers.cfm?abstract_id=5735.\n\nWales, Jimmy (2009). \"Most Define User-Generated Content Too Narrowly\". Advertising Age 80. Archived from the original on 2012-07-18. https://archive.ph/20120718092151/http://www.aef.com/industry/news/data/2009/9014 .\n\nNotes\n\nSuglung palual\n\nManakit kang karagdagang impormasiun tungkul king Jimmy Wales kareng kapatad nang proyektu ning Wikipedia: Kabaldugan king diccionariu Aklat Quotations Kasulatan a dalerayan Larawan ampong media News stories Learning resources\n\nJimmy Wales, Wales' official blog\n\nWikipedia:Role of Jimmy Wales, Wales' role in the English Wikipedia\n\nJimmy Wales (ogg vorbis). Video Presentation by Jimmy Wales. [152Mb]. Wikipedia Academy. Event occurs at 58 minutes. Archived from the original. You must specify the date the archive was made using the |archivedate= parameter. http://www.archive.org/download/wikipedia-academy-2006-jimmy-wales/wikipedia-academy-2006-jimmy-wales.ogg .\n\nAudio of interview with Wales about wikipedia on EconTalk podcast\n\nWikipedia Founder Jimmy Wales Interviewed by MacArthur President Jonathan Fanton king YouTube, from April 9, 2009."
    }
}