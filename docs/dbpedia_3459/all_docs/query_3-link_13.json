{
    "id": "dbpedia_3459_3",
    "rank": 13,
    "data": {
        "url": "https://en.zoetermeer.nl/gevolgen-openbaar-vervoer",
        "read_more_link": "",
        "language": "en",
        "title": "Effects of public transportation",
        "top_image": "https://cuatro.sim-cdn.nl/zoetermeer/uploads/styles/wysiwyg_medium/media/mandelabrug-kaart-zoetermeer-bus-170.png?cb=JubxTy6Q",
        "meta_img": "",
        "images": [
            "https://cuatro.sim-cdn.nl/zoetermeer/uploads/styles/logo/media/logo-gemeente-zoetermeer.png?cb=zqMz8OaJ",
            "https://cuatro.sim-cdn.nl/zoetermeer/uploads/styles/wysiwyg_medium/media/mandelabrug-kaart-zoetermeer-bus-170.png?cb=JubxTy6Q",
            "https://cuatro.sim-cdn.nl/zoetermeer/uploads/styles/wysiwyg_medium/media/kaart-bussen-zuidweg-2.png?cb=ATYIvcQq"
        ],
        "movies": [],
        "keywords": [],
        "meta_keywords": [
            ""
        ],
        "tags": null,
        "authors": [
            "Gemeente Zoetermeer"
        ],
        "publish_date": "2022-12-13T20:43:00+00:00",
        "summary": "",
        "meta_description": "",
        "meta_lang": "nl",
        "meta_favicon": "https://cuatro.sim-cdn.nl/zoetermeer/uploads/2024-05/favicon.ico?cb=m7Xk19AU",
        "meta_site_name": "Municipality of Zoetermeer",
        "canonical_link": "https://en.zoetermeer.nl/gevolgen-openbaar-vervoer",
        "text": "Update 28 december 2022 - HTM duoretour\n\nDe snelweg A12 tussen Utrecht en Den Haag is ter hoogte van Zoetermeer in beide richtingen volledig afgesloten vanaf dinsdag 27 december 22.00 uur tot zaterdagochtend 31 december 8.00 uur. Door de afsluiting van de A12 is de verwachting dat het erg druk wordt met autoverkeer op de hoofdwegen in en om Zoetermeer. Tijdens de werkzaamheden aan de brug blijven de trein en de RandstadRail rijden, maar is het niet mogelijk om in- en uit te stappen op de RandstadRail-halte Driemanspolder en NS-station Zoetermeer.\n\nReizigers kunnen gebruik maken van het speciale HTM duo retour. Hiermee reizen twee personen voor € 5,- door de regio (heen en terug). Er zijn ook kinderdagkaarten. Voor € 1,50 kan een kind de hele dag onbeperkt reizen met de bussen en trams van HTM.\n\nUpdate 16 december 2022 - Verplaatsing bushalte station Zoetermeer (Rokkeveen)\n\nHet is niet mogelijk om in- en uit te stappen op de RandstadRail-halte Driemanspolder en NS-station Zoetermeer. Ook de Arriva bushalte Mandelabrug op de A12 is uit de dienstregeling genomen. Reist u per auto naar het station? Dan is het advies te parkeren bij station Lansingerland-Zoetermeer en daar de trein of RandstadRail te nemen. Aan beide zijden van dit station is ruime parkeergelegenheid. Bij station Zoetermeer-Oost is de parkeergelegenheid beperkt.\n\nAangepaste halte R-net lijn 170 bij station Zoetermeer\n\nIn verband met de werkzaamheden aan de Nelson Mandelabrug is in Rokkeveen de bushalte van R-net lijn 170 bij station Zoetermeer vanaf maandag 19 december verplaatst naar de Mahatma Gandhisingel. De duur van deze wijziging is nog onbekend. Op onderstaand kaartje ziet u waar de tijdelijke bushaltes zijn.\n\nR-net lijn 455 en stadsbus 71 stoppen tijdelijk niet bij station Zoetermeer\n\nR-net lijn 455 en stadsbus 71 stoppen vanaf maandag 19 december tijdelijk niet bij Station Zoetermeer i.v.m. de werkzaamheden aan de Nelson Mandelabrug. Lijn 455 rijdt een gewijzigde route via de Houtsingel en Albert Schweitzersingel. Lijn 455 stopt tijdelijk bij de halte Houtsingel in plaats van station Zoetermeer. De duur van deze wijziging is nog onbekend. Op onderstaand kaartje ziet u waar de tijdelijke bushalte is.\n\nZoals het er nu naar uitziet blijven de trein en de RandstadRail gewoon rijden tijdens de werkzaamheden aan de brug. Mocht het toch nodig zijn deze korte tijd stil te leggen dan wordt dat gedeeld op deze website en die van de vervoerders."
    }
}