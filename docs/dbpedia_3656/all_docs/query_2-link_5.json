{
    "id": "dbpedia_3656_2",
    "rank": 5,
    "data": {
        "url": "https://it.wikipedia.org/wiki/Maria_Forescu",
        "read_more_link": "",
        "language": "en",
        "title": "Maria Forescu",
        "top_image": "https://upload.wikimedia.org/wikipedia/commons/5/5b/Marie_Forescu_1895.jpg",
        "meta_img": "https://upload.wikimedia.org/wikipedia/commons/5/5b/Marie_Forescu_1895.jpg",
        "images": [
            "https://upload.wikimedia.org/wikipedia/commons/thumb/5/5b/Marie_Forescu_1895.jpg/220px-Marie_Forescu_1895.jpg",
            "https://upload.wikimedia.org/wikipedia/commons/thumb/7/73/Blue_pencil.svg/10px-Blue_pencil.svg.png",
            "https://upload.wikimedia.org/wikipedia/commons/thumb/7/73/Blue_pencil.svg/10px-Blue_pencil.svg.png",
            "https://upload.wikimedia.org/wikipedia/commons/thumb/7/73/Blue_pencil.svg/10px-Blue_pencil.svg.png",
            "https://upload.wikimedia.org/wikipedia/commons/thumb/7/73/Blue_pencil.svg/10px-Blue_pencil.svg.png",
            "https://upload.wikimedia.org/wikipedia/commons/thumb/6/67/Crystal_Clear_app_Login_Manager.svg/25px-Crystal_Clear_app_Login_Manager.svg.png",
            "https://upload.wikimedia.org/wikipedia/commons/thumb/3/3a/Mplayer.svg/25px-Mplayer.svg.png",
            "https://login.wikimedia.org/wiki/Special:CentralAutoLogin/start?type=1x1",
            "https://it.wikipedia.org/static/images/footer/wikimedia-button.svg",
            "https://it.wikipedia.org/static/images/footer/poweredby_mediawiki.svg"
        ],
        "movies": [],
        "keywords": [],
        "meta_keywords": [
            ""
        ],
        "tags": null,
        "authors": [
            "Contributori ai progetti Wikimedia"
        ],
        "publish_date": "2024-03-05T14:13:04+00:00",
        "summary": "",
        "meta_description": "",
        "meta_lang": "it",
        "meta_favicon": "/static/apple-touch/wikipedia.png",
        "meta_site_name": "",
        "canonical_link": "https://it.wikipedia.org/wiki/Maria_Forescu",
        "text": "Maria Forescu, nome d'arte di Maria Füllenbaum (Černivci, 15 gennaio 1875 – Berlino, 28 ottobre 1947), è stata un'attrice rumena nata nell’impero austro-ungarico.\n\nDurante l’epoca del cinema tedesco muto e agli albori del sonoro figurò in parecchi film come attrice non protagonista. Quando salì al potere Adolf Hitler, a Maria Forescu, di etnia ebraica, fu proibito di continuare la sua professione. Sopravvisse all’Olocausto vivendo in clandestinità durante gli ultimi anni della Seconda guerra mondiale.\n\nMorì a Berlino Est nel 1947.\n\nNata Maria Füllenbaum[1] a Černivci,[2][3] in romeno Cernăuți, frequentò la scuola media a Parigi, al Conservatorio di Praga studiò canto, musica e arte drammatica.\n\nTra la fine del XIX e l’inizio del XX secolo debuttò come cantante di operetta e presto divenne membro rinomato del rinnovato Carltheater di Vienna, esibendosi in parecchie delle tournée europee organizzate dal Teatro: fu quindi a Berlino, dove recitò nel Theater des Westens e nei più importanti teatri d’operetta.\n\nIniziò a lavorare per il cinema nel 1911, nel lungometraggio Die Pflicht diretto da Charles Paulus.[4][5]\n\nNel 1915 pose fine alla propria carriera di cantante per concentrarsi su quella di attrice, ma sostanzialmente ebbe parti da comprimaria.\n\nAll’epoca del muto, recitò in alcuni film con Harry Piel (regista, sceneggiatore, attore e produttore): nel 1923 e nel 1929 fu infatti comprimaria in quattro suoi lungometraggi:[6]\n\n◎ nel 1923:\n\nMenschen und Masken. 1. Teil: Der Falsche Emir, noto anche come King by Proxy, e\n\nMenschen und Masken. 2. Teil: Ein Gefärlisches spiel\n\ndiretti e interpretati da Piel e prodotti da Piel con Hape-Film Company, Berlin;\n\n◎ nel 1929:\n\nMänner ohne Beruf (noto anche come Sein großes Ehrenwort) e\n\nSein Bester Freund. Ein Abenteuer mit 15 Hunden, noto pure come Ein kesser Junge,\n\nanch’essi diretti e interpretati da Piel e prodotti da Piel con Ariel-Film, Berlino.\n\nCon Piel ancora all’inizio degli anni Trenta lavorò in film sonori che furono anche rigirati in francese:[7]\n\n◎ 1930:\n\nEr oder Ich? (diretto e interpretato da Piel e prodotto da Piel con Ariel-Film, Berlino), e la versione francese:\n\nLui et moi (diretto e interpretato da Piel e prodotto da Piel con Ariel-Film, Berlino, e Gaumont Franco Film Aubert, Parigi);\n\n◎ 1931:\n\nSchatten der Underwelt (diretto e interpretato da Piel e prodotto da Piel con Ariel-Film, Berlino), e la versione francese:\n\nOmbres des bas fonds (diretto e interpretato da Piel e prodotto da Piel con Ariel-Film, Berlino, e Gaumont Franco Film Aubert, Parigi)\n\nBobby geht Los (diretto e interpretato da Piel e prodotto da Piel con Ariel-Film, Berlino [8] e la versione francese:\n\nL’auberge du Père Jonas (diretto e interpretato da Piel e prodotto da Piel con Ariel-Film, Berlino, e Gaumont Franco Film Aubert, Parigi).\n\nNel 1931 recitò anche in Zwischen Nacht und Morgen di Gerhard Lamprecht[9] e in Danton di Hans Behrendt.[5]\n\nNel 1929 aveva recitato in un’altra pellicola controversa: Der Sittenrichter. § 218. Eine wahre Begebenheit (in inglese: The Customs Judge), film muto diretto da Carl Heinz Wolff,[10] interpretando la donna che fa abortire la protagonista. Proprio l’argomento dell’aborto suscitò polemiche.[11]\n\nAltro film in cui era stata attrice non protagonista e che aveva subito una netta censura[12][13] era stato Das Frauenhaus von Brescia (noto anche come The Women House of Brescia o The House of Pillory, dal nome di un luogo in cui le donne catturate dal nemico in guerra nell’Europa medievale venivano imprigionate, violate e sfruttate, diretto da Hubert Moest) nel 1920.[14] Argomento portante del film e sua raffigurazione, la prostituzione, erano stati il motivo principale per il quale esso dopo l’uscita nel 1920 era stato vietato in Germania sia nel 1921, sia nel 1923 sebbene la casa di produzione avesse allora assolto all’obbligo della rimozione delle scene eccepite dall’organo di censura.[15]\n\nAl 1922 risale la partecipazione al film muto Marizza, detta la signora dei contrabbandieri,[16] in cui interpretò il personaggio della vecchia Yelina: il film fu diretto da Friedrich Wilhelm Murnau, uno dei suoi tanti muti oggi perduti o peculiari non di meno per storia editoriale o conservazione avventurose, contrastate o addirittura misteriose.[17][18] Non diversa fu la sorte di Marizza: il film è infatti dato per perduto nella sua interezza, restandone solo una parte frammentaria della prima bobina.[19]\n\nDel 1932, dopo che aveva lavorato in Das erste Recht des Kindes, diretto da Fritz Wendhausen, è l’abrupta interruzione della carriera di attrice di Maria Forescu, discriminata come ebrea e perciò impossibilitata al prosieguo della sua professione e ad intraprenderne qualsiasi altra.\n\nEspulsa dal Reichsfachschaft Film nel 1938, trovò rifugio in un quartiere della Berlino occidentale dove morì, nel 1947.[20]\n\nFilmografia (non completa)\n\n[modifica | modifica wikitesto]\n\nSchede[21]\n\nLotte H. Eisner, F. W. Murnau, University of California Press, 1973, ISBN 978-0-520-02425-0.\n\n(EN) Ursula Hardt, From Caligari to California: Erich Pommer's Life in the International Film Wars, New York, Oxford, Berghahn Books, 1996, ISBN 978-1571810250. URL consultato il 4 marzo 2024.\n\nCollegamenti esterni\n\n[modifica | modifica wikitesto]\n\n(DE) Maria Forescu (XML), in Dizionario biografico austriaco 1815-1950.\n\nMaria Forescu, su MYmovies.it, Mo-Net Srl.\n\n(EN) Maria Forescu, su IMDb, IMDb.com.\n\n(DE, EN) Maria Forescu, su filmportal.de."
    }
}