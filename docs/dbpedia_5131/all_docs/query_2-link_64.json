{
    "id": "dbpedia_5131_2",
    "rank": 64,
    "data": {
        "url": "https://tastedive.com/category/music/like/Hakan-Hellstrom",
        "read_more_link": "",
        "language": "en",
        "title": "Music like Håkan Hellström",
        "top_image": "https://upload.wikimedia.org/wikipedia/commons/thumb/e/e7/H%C3%A5kan_Hellstr%C3%B6m_accepting_Lisebergsappl%C3%A5den_2011_portrait.jpg/133px-H%C3%A5kan_Hellstr%C3%B6m_accepting_Lisebergsappl%C3%A5den_2011_portrait.jpg",
        "meta_img": "https://upload.wikimedia.org/wikipedia/commons/thumb/e/e7/H%C3%A5kan_Hellstr%C3%B6m_accepting_Lisebergsappl%C3%A5den_2011_portrait.jpg/133px-H%C3%A5kan_Hellstr%C3%B6m_accepting_Lisebergsappl%C3%A5den_2011_portrait.jpg",
        "images": [
            "https://upload.wikimedia.org/wikipedia/commons/thumb/e/e7/H%C3%A5kan_Hellstr%C3%B6m_accepting_Lisebergsappl%C3%A5den_2011_portrait.jpg/133px-H%C3%A5kan_Hellstr%C3%B6m_accepting_Lisebergsappl%C3%A5den_2011_portrait.jpg",
            "https://tastedive.com/assets/icons/info-icon.svg",
            "https://lh3.googleusercontent.com/a-/AOh14GjSQBtSDx6hzdgexcecn0xmwH1i-VY85jOKho5IUQ=s96-c",
            "https://lh6.googleusercontent.com/-uyuKytkHqfQ/AAAAAAAAAAI/AAAAAAAA_qk/3fau8ozg0gA/photo.jpg?sz=200",
            "https://graph.facebook.com/10154391261716020/picture?type=large",
            "https://graph.facebook.com/655213758007867/picture?type=large",
            "https://graph.facebook.com/10155108823778669/picture?type=large",
            "https://graph.facebook.com/286416795106763/picture?type=large",
            "https://graph.facebook.com/10154073054657993/picture?type=large",
            "https://graph.facebook.com/10211106615407276/picture?type=large",
            "https://graph.facebook.com/511559702366163/picture?type=large",
            "https://graph.facebook.com/10154219466179857/picture?type=large",
            "https://lh3.googleusercontent.com/-hLn5Q6x9f1I/AAAAAAAAAAI/AAAAAAAAFl8/dZ3qC3u3GlA/photo.jpg?sz=200",
            "https://tastedive.com/assets/icons/info-icon.svg",
            "https://lh3.googleusercontent.com/-XdUIqdMkCWA/AAAAAAAAAAI/AAAAAAAAAAA/4252rscbv5M/photo.jpg?sz=200",
            "https://img.tastedive.com/a/92016-1423914870-cefe568.gif",
            "https://img.tastedive.com/a/66280-1423914735-5c94747.gif",
            "https://img.tastedive.com/a/59810-1462481410-6cdd9e1.jpg",
            "https://img.tastedive.com/a/51467-1423914657-f6e79d7.gif",
            "https://img.tastedive.com/a/29985-1423914524-a55dd9e.gif",
            "https://tastedive.com/assets/icons/facebook.svg",
            "https://tastedive.com/assets/icons/twitter.svg",
            "https://tastedive.com/assets/icons/instagram.svg"
        ],
        "movies": [],
        "keywords": [],
        "meta_keywords": [
            ""
        ],
        "tags": null,
        "authors": [],
        "publish_date": null,
        "summary": "",
        "meta_description": "Similar music like Håkan Hellström include Säkert!, Broder Daniel, Markus Krunegård…",
        "meta_lang": "",
        "meta_favicon": "/assets/favicon.png",
        "meta_site_name": "TasteDive",
        "canonical_link": "https://tastedive.com/category/music/like/Hakan-Hellstrom",
        "text": "Håkan Georg Hellström, född 2 april 1974 i Göteborg, är en svensk sångare och låtskrivare. Han inledde sin musikkarriär i grupperna Broder Daniel och Honey Is Cool innan han debuterade som soloartist år 2000 med albumet Känn ingen sorg för mig Göteborg. Hellström har sedan dess etablerat sig som en av Sveriges mest populära och kritikerrosade artister. Han har väckt uppseende eftersom han enligt kritiker sjunger falskt. Hellströms texter behandlar ämnen som kärlek, vemod och utanförskap, och låtarna utspelar sig ofta i Göteborgsområdet där också flera av hans musikvideor är inspelade.\n\nHellström är, tillsammans med sitt liveband (Simon Ljungman, Oscar Wallbom, Lars-Erik ”Labbe” Grimelund, Finn Björnulfsson, Mattias Hellberg, Nils Berg och Stefan Sporsén) berömd för sina energifyllda och ofta hyllade liveframträdanden. Hellström är hängiven Gaissupporter och en av hans låtar, \"Gårdakvarnar och skit\", spelas som inmarschlåt vid Gais hemmamatcher. Han spelade vänsterback i Gais mellan 12 och 16 års ålder."
    }
}