{
    "id": "correct_publicationDate_00017_2",
    "rank": 93,
    "data": {
        "url": "https://exclusivebooks.co.za/products/9781473211964",
        "read_more_link": "",
        "language": "en",
        "title": "Deepness in the Sky",
        "top_image": "https://exclusivebooks.co.za/cdn/shop/products/9781473211964_6de356d5-8530-49b2-ad09-6d63685aac5a.jpg?crop=center&height=500&v=1707478489&width=600",
        "meta_img": "https://exclusivebooks.co.za/cdn/shop/products/9781473211964_6de356d5-8530-49b2-ad09-6d63685aac5a.jpg?crop=center&height=500&v=1707478489&width=600",
        "images": [
            "https://cdn.shopify.com/s/files/1/0622/7492/8799/files/bot-icon.jpg",
            "https://cdn.shopify.com/s/files/1/0784/4357/7662/files/EB-Fanatics.svg?v=1688465127",
            "https://exclusivebooks.co.za/products/,/exclusivebooks.co.za/cdn/shop/files/bot-icon.jpg?pad_color=fff&v=1688453711&width=165 165w,//exclusivebooks.co.za/cdn/shop/files/bot-icon.jpg?pad_color=fff&v=1688453711&width=240 240w,//exclusivebooks.co.za/cdn/shop/files/bot-icon.jpg?pad_color=fff&v=1688453711&width=350 350w,//exclusivebooks.co.za/cdn/shop/files/bot-icon.jpg?pad_color=fff&v=1688453711&width=533 533w,//exclusivebooks.co.za/cdn/shop/files/bot-icon.jpg?pad_color=fff&v=1688453711&width=720 720w",
            "https://exclusivebooks.co.za/products/,/exclusivebooks.co.za/cdn/shop/files/exclusive-books-logo.png?pad_color=fff&v=1688453671&width=165 165w,//exclusivebooks.co.za/cdn/shop/files/exclusive-books-logo.png?pad_color=fff&v=1688453671&width=240 240w",
            "https://exclusivebooks.co.za/cdn/shop/products/9781473211964_6de356d5-8530-49b2-ad09-6d63685aac5a.jpg?crop=center&height=430&v=1707478489&width=310",
            "https://cdn.shopify.com/s/files/1/0784/4357/7662/files/logo.png?v=1691391364",
            "https://cdn.shopify.com/s/files/1/0622/7492/8799/files/2d3063d74fab02081f66de2cbd058e2c.png?v=1669967268",
            "https://cdn.shopify.com/s/files/1/0622/7492/8799/files/baa19f552a1e61160406596e3ab1cf1f.png?v=1669967268",
            "https://cdn.shopify.com/s/files/1/0622/7492/8799/files/502298102573943a8a5bdfef1b564065.png?v=1669967268",
            "https://cdn.shopify.com/s/files/1/0622/7492/8799/files/66b40d2cb86e6c18f14fa69bfe5f6022.jpg?v=1669967064",
            "https://cdn.shopify.com/s/files/1/0622/7492/8799/files/2a50cd2d2ba6592d6e944afd0773740c.png?v=1669967064",
            "https://cdn.shopify.com/s/files/1/0622/7492/8799/files/623bac251dbcffda7b497518e353840d.png?v=1669967268",
            "https://cdn.shopify.com/s/files/1/0622/7492/8799/files/2d3b48573c4fac727f2e6732bd9d320d.png?v=1669967064",
            "https://cdn.shopify.com/s/files/1/0622/7492/8799/files/f2b19854c5212c2dcd4c0070f61ffe78.png?v=1669967064",
            "https://cdn.shopify.com/s/files/1/0622/7492/8799/files/5c324ac39ceb37930d692b454b31f0b3.png?v=1669967268",
            "https://hulkapps-wishlist.nyc3.digitaloceanspaces.com/assets/images/meta1.svg",
            "https://hulkapps-wishlist.nyc3.digitaloceanspaces.com/assets/images/twitter1.svg",
            "https://hulkapps-wishlist.nyc3.digitaloceanspaces.com/assets/images/share_link.svg",
            "https://hulkapps-wishlist.nyc3.digitaloceanspaces.com/assets/images/share_link.svg",
            "https://hulkapps-wishlist.nyc3.digitaloceanspaces.com/assets/images/meta1.svg.svg",
            "https://hulkapps-wishlist.nyc3.digitaloceanspaces.com/assets/images/twitter1.svg",
            "https://hulkapps-wishlist.nyc3.digitaloceanspaces.com/assets/images/share_link.svg"
        ],
        "movies": [],
        "keywords": [],
        "meta_keywords": [
            ""
        ],
        "tags": null,
        "authors": [
            "Someoneyouknow"
        ],
        "publish_date": null,
        "summary": "",
        "meta_description": "This is science fiction on the grandest of scales - a cast of thousands set across hundreds of years and in the farthest reaches of Human Space. A prequel to his earlier novel A Fire Upon the Deep, this new novel is epic in scope and a thoroughly riveting read. A Deepness In the Sky is the story of Pham Nuwen, a small",
        "meta_lang": "en",
        "meta_favicon": "//exclusivebooks.co.za/cdn/shop/files/5000438B_EB_LogoPrimary_fa-02-01.png?crop=center&height=32&v=1707231195&width=32",
        "meta_site_name": "Exclusive Books Online",
        "canonical_link": "https://exclusivebooks.co.za/products/9781473211964",
        "text": "Every page is magical. The characters, the story line. The author transports you into a world of magic and the powers it holds to alter life. I didn't want thisvery original story to end and be brought back to real life.\n\nDie hoofkarakter, Karo, gaan met groot verwagting aan boord van ’n luukse passasierskip vir ’n weeklange vaart tussen Port Elizabeth en Bazaruto. Dit was veronderstel om ’n groep van vier pare te wees, vriende van Karo se geliefde, Kabous. In effek bevind Karo en Adam hulself egter as los lote, terwyl sy vriendin en ook Kabous, afwesig is. Uiteraard skep dit ’n platvorm vir interessante verwikkelinge.\n\nDaar is ’n dus ’n aansienlike klomp randkarakters, wat in-diepte ontwikkeling van die karakters uitdaag. Die leser kry wel ’n goeie lopie saam met Karo, van ’n suksesvolle model wat haar eie belangstellings tersyde stel om by Kabous in te val, tot ’n meer dinamiese persoon in eie reg.\n\nOulike alliterende titel, wat herinner aan Louise van der Merwe se reeks wat begin het met Kiekies en Koffie, skep ’n duidelike verwagting van romanse. Die boek is uitgegee onder die sub-genre, Reis, deur Romanza, die gewilde druknaam van Lapa Uitgewers.\n\nNet wanneer ek begin dink dat bykans alle moontlike scenarios al ingespan is om ’n romanse rondom te weef, kom verras ’n skrywer soos René van Zyl met Toe gebeur Vegas. Las Vegas is bekend as die stad wat nooit slaap nie, maar wees gewaarsku: die leser gaan ook nie slaap as jy eers ingetrek is by die verhaal nie!\n\nNeil, rykmanskind en erfgenaam van die Hunter-dinastie, trou oor twee weke met ’n predikantsdogter, Vanessa. Hoewel sy ’n week in Italië sou verkies, dring hy daarop aan om die strooijonkers en strooimeisies Vegas toe te neem. Die intrige begin reeds op die eerste aand en neem in intensiteit toe soos die week vorder.\n\nDie betrokke partye leer dinge oor mekaar wat telkens ’n openbaring is, al loop hulle al ’n ver pad saam. Die kort tydspan waarbinne die storie afspeel, sorg daarvoor dat die pas lekker vinnig is. Die adrenaliengedrewe aktiwiteite waaraan Neil opsluit wil deelneem jaag ook die spanning en agterdog aan, spanning wat konstant opbou tussen die lede van die gevolg.\n\nDie skrywer bewys haarself as een wat buite die normale kan dink om ’n redelik unieke storie daar te stel, een wat telkens verras met nuwe wendings. Dit sou nogal ’n oulike speelfilm uitmaak. Soos ’n goeie Vegas-storie betaam, is dit kompleet met ’n Elvis, troulisensies, casinos en deurnagvermaak.\n\nToe gebeur Vegas is ’n publikasie in die moderne romanse sub-genre, en uitgegee deur Romanza, ’n druknaam van Lapa Uitgewers.\n\nMy kids have loved this Bible from childhood through their young teen years."
    }
}