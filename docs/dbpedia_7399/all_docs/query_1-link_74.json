{
    "id": "dbpedia_7399_1",
    "rank": 74,
    "data": {
        "url": "https://tafreehmela.com/threads/noshi-gilani-poetry.236205/",
        "read_more_link": "",
        "language": "en",
        "title": "Noshi Gilani Poetry - Noshi Gilani",
        "top_image": "https://tafreehmela.com/styles/logo/favicon.gif",
        "meta_img": "https://tafreehmela.com/styles/logo/favicon.gif",
        "images": [
            "https://tafreehmela.com/styles/logo/TafreehMela.webp",
            "https://tafreehmela.com/styles/logo/favicon.gif",
            "https://tafreehmela.com/styles/logo/TafreehMela.webp",
            "https://tafreehmela.com/styles/logo/favicon.gif",
            "https://i.ibb.co/B215zFK/Work-from-home.gif",
            "https://tafreehmela.com/data/avatars/m/72/72688.jpg?1412019500",
            "https://tafreehmela.com/data/avatars/m/72/72688.jpg?1412019500",
            "https://tafreehmela.com/data/avatars/m/72/72688.jpg?1412019500",
            "https://tafreehmela.com/data/avatars/m/72/72688.jpg?1412019500",
            "https://tafreehmela.com/data/avatars/m/72/72688.jpg?1412019500",
            "https://tafreehmela.com/data/avatars/m/72/72688.jpg?1412019500",
            "https://tafreehmela.com/data/avatars/m/72/72688.jpg?1412019500",
            "https://tafreehmela.com/data/avatars/m/72/72688.jpg?1412019500",
            "https://tafreehmela.com/data/avatars/m/72/72688.jpg?1412019500",
            "https://tafreehmela.com/data/avatars/m/72/72688.jpg?1412019500",
            "https://tafreehmela.com/data/avatars/m/72/72688.jpg?1412019500",
            "https://tafreehmela.com/data/avatars/m/72/72688.jpg?1412019500",
            "https://tafreehmela.com/data/avatars/m/72/72688.jpg?1412019500",
            "https://tafreehmela.com/data/avatars/m/72/72688.jpg?1412019500",
            "https://tafreehmela.com/data/avatars/m/72/72688.jpg?1412019500",
            "https://tafreehmela.com/data/avatars/m/72/72688.jpg?1412019500",
            "https://tafreehmela.com/data/avatars/m/72/72688.jpg?1412019500",
            "https://tafreehmela.com/data/avatars/m/72/72688.jpg?1412019500",
            "https://tafreehmela.com/data/avatars/m/72/72688.jpg?1412019500",
            "https://tafreehmela.com/data/avatars/m/72/72688.jpg?1412019500"
        ],
        "movies": [],
        "keywords": [],
        "meta_keywords": [
            ""
        ],
        "tags": null,
        "authors": [],
        "publish_date": "2013-11-06T00:02:37+05:00",
        "summary": "",
        "meta_description": "Ye Naam Mumkin Nahi Rahay Ga, Muqaam Mumkin Nahi Rahay Ga\nGharoor Lehjay Mein Aa Gaya Tou Kalaam Mumkin Nahi Rahay Ga\nYe Barf Mausam Jo Sheher-e-Jaa.n Mein...",
        "meta_lang": "en",
        "meta_favicon": "/styles/logo/favicon.gif",
        "meta_site_name": "Tafreeh Mela - Pakistani Urdu Forum | urdu shayari | Urdu Novel | Urdu Islam",
        "canonical_link": "https://www.tafreehmela.com/threads/noshi-gilani-poetry.236205/",
        "text": "*Sarlaa*\n\nModerator\n\nApr 16, 2013\n\n17,846\n\n7,109\n\n363\n\n33\n\nPakistan.. karachi\n\n#1\n\nYe Naam Mumkin Nahi Rahay Ga, Muqaam Mumkin Nahi Rahay Ga\n\nGharoor Lehjay Mein Aa Gaya Tou Kalaam Mumkin Nahi Rahay Ga\n\nYe Barf Mausam Jo Sheher-e-Jaa.n Mein Kuch Aur Lamhay Theher Gaya Tou\n\nLahoo Ka Dil Ki Kisi Gali Mein Muqaam Mumkin Nahi Rahay Ga\n\nTum Apni Saanson Se Meri Saansain Alag Tou Karnay Lagay Ho Laikin\n\nJo Kaam Aasaan Samajh Rahay Ho Wo Kaam Mumkin Nahi Rahay Ga\n\nWafaa Ka Kaaghaz Tou Bheeg Jaye Ga Badgumaani Ki Baarishon Mein\n\nKhaton Ki Baatain Tou Khwaab Hon Gi Payaam Mumkin Nahi Rahay Ga\n\nMein Jaanti Hun Mujhe Yaqeen Hai Agar Kabhi TU Mujhe Bhula De\n\nTou Teri Aanhkon Mein Roshni Ka Qayaam Mumkin Nahi Rahay Ga\n\nYe Ham Mohabbat Mein La Ta’alluq Se Ho Rahay Hain Tou Dekh Laina\n\nDuaaein Tou Khair Kon De Ga Salaam Mumkin Nahi Rahay Ga\n\n…\n\n*Sarlaa*\n\nModerator\n\nApr 16, 2013\n\n17,846\n\n7,109\n\n363\n\n33\n\nPakistan.. karachi\n\n#2\n\nBohat Aaraam Karna Chahti Hun\n\nYehi Ek Kaam Karna Chahti Hun\n\nShaoor-e-Aagahi Ek Almiaa Hai\n\nIse Neelaam Karna Chahti Hun\n\nMein Apni Umer Ke Saaray Asaasay\n\nTumhaaray Naam Karna Chahti Hun\n\nTumharay Khaima-e-Khushbuu Mein Reh Kar\n\nMein Subaah-o-Shaam Karna Chahti Hun\n\nCharaaghon Se Hawaa Ki Dushmani Hai\n\nIse Naakaam Karna Chahti Hun\n\n…\n\n*Sarlaa*\n\nModerator\n\nApr 16, 2013\n\n17,846\n\n7,109\n\n363\n\n33\n\nPakistan.. karachi\n\n#3\n\nYeh hum hi jantey hain judaai ke morr par,\n\nIss dil ka jo bhi haal tujhe dekh kar hua..\n\n…\n\n*Sarlaa*\n\nModerator\n\nApr 16, 2013\n\n17,846\n\n7,109\n\n363\n\n33\n\nPakistan.. karachi\n\n#4\n\nShaam Ko Sogwaar Kartay Rahay\n\nHam Tera Intezaar Kartay Rahay\n\nTU Tou Kaar-e-Jahan Mein Tha Masroof\n\nAur Hum Tujh Se Pyaar Kartay Rahay\n\nKis Lye Vasl Ki Kahani Mein\n\nHijr Ko Hissaydaar Kartay Rahay\n\nDil Ko Bas Mubtala-e-Gham Rakha\n\nWehshaton Ka Shumaar Kartay Rahay\n\n…\n\nReactions: Sizzler_eiz\n\n*Sarlaa*\n\nModerator\n\nApr 16, 2013\n\n17,846\n\n7,109\n\n363\n\n33\n\nPakistan.. karachi\n\n#5\n\nEk Shab-e-Mehtaab Se Bhaagtay Phirtay Hain\n\nHam Kiun Apnay Aap Se Bhaagtay Phirtay Hain\n\nPyaas Ki Shiddat Honton Ki Taqdeer Howi\n\nAur Ham Qatraa-e-Aab Se Bhaagtay Phirtay Hain\n\nShaam Dhalay Saari Choupaalain Sajti Hain\n\nHam Apnay Ehbaab Se Bhaagtay Phirtay Hain\n\nKhushbuu Ki Tehreer Badan Per Likhi Hai\n\nAur Safaid Gulaab Se Bhaagtay Phirtay Hain\n\nIk Kitaab Lye Phirtay Hain Haathon Mein\n\nAur Zar-o-Asbaab Se Bhaagtay Phirtay Hain\n\nUnhain Kisi Taabeer Ki Khwaahish Kia Hogi ?\n\nLoog Jo Arsaa-e-Khwaab Se Bhaagtay Phirtay Hain\n\nAankhon Mein Be-Taab Samandar Hai Phir Bhi\n\nJaanay Kis Gardaab Se Bhaagtay Phirtay Hain\n\n…\n\n*Sarlaa*\n\nModerator\n\nApr 16, 2013\n\n17,846\n\n7,109\n\n363\n\n33\n\nPakistan.. karachi\n\n#6\n\nJaanay Kaisay Sambhaal Kar Rakhay\n\nSab Iraaday Sambhaal Kar Rakhay\n\nKuch Naye Rang Hain Mohabbat Ke\n\nKuch Puraanay Sambhaal Kar Rakhay\n\nMausam-e-Ishq Teri Baarish Mein\n\nKhat Jo Bheegay Sambhaal Kar Rakhay\n\nJin Ki Khushbu Udaas Karti Thi\n\nWo Bhi Gajray Sambhaal Kar Rakhay\n\nTujh Se Milnay Ke Aur Bichadnay Ke\n\nSaaray Khadshay Sambhaal Kar Rakhay\n\nJab Hawaa Ka Mizaaj Barham Tha\n\nHam Ne Pat’tay Sambhaal Kar Rakhay\n\nAarzoo Ke Haseen Pinjray Mein\n\nKuch Parinday Sambhaal Kar Rakhay\n\nHam Ne Dil Ki Kitaab Mein Tere\n\nSaaray Waaday Sambhaal Kar Rakhay\n\nTere Dukh Ke Tamaam Hee Mausam\n\nAy Zamaanay Sambhaal Kar Rakhay\n\nMere Khwaabon Ko Raakh Kar Daala\n\nAur Apnay Sambhaal Kar Rakhay\n\n…\n\nReactions: Haya_Fatima\n\n*Sarlaa*\n\nModerator\n\nApr 16, 2013\n\n17,846\n\n7,109\n\n363\n\n33\n\nPakistan.. karachi\n\n#7\n\nUmer Raaigaa.n Kardi Tab Ye Baat Maani Hai\n\nMout Aur Mohabbat Ki Ek Hee Kahani Hai\n\nKhail Jo Bhi Tha Jaana.n Ab Hisaab Kia Karna\n\nJeet Jis Kisi Ho Ham Ne Haar Maani Hai\n\nVasl Per Bhee Naadim Thay Hijr Per Bhi Sharmindah\n\nWo Bhi Raaigaani Thi Ye Bhi Raaigaani Hai\n\nYe Mera Hunar Teri Khusbuoun Se Waabasta\n\nMere Saaray Lafzon Per Teri Hukmarani Hai\n\nJaanay Kon Shehzaadah Kab Chura Ke Le Jaaye\n\nWo Jo Apne Aangan Mein Khusbuoun Ki Rani Hai\n\n…\n\n*Sarlaa*\n\nModerator\n\nApr 16, 2013\n\n17,846\n\n7,109\n\n363\n\n33\n\nPakistan.. karachi\n\n#8\n\nKhauf Ki Shab Mein Hont Seenay Se\n\nMarna Behtar Hai Aisay Jeenay Se\n\nKuch Tou Qaayim Rahay Anaa Ka Bharam\n\nDekhna Hai Ose Qareenay Se\n\nYun Tamasha Tou Osko Hona Tha\n\nJo Ghiri Aarzoo Ke Zeenay Se\n\nKuch Hawaaon Ka Aitbaar Nahi\n\nWarna Kia Khauf Os Safeenay Se\n\nDil Ka Ab Talkhion Se Naata Hai\n\nLutf Laita Hai Zeher Peenay Se\n\n…\n\nReactions: Haya_Fatima\n\n*Sarlaa*\n\nModerator\n\nApr 16, 2013\n\n17,846\n\n7,109\n\n363\n\n33\n\nPakistan.. karachi\n\n#9\n\nHai Mohabbat Azaab, Barbaadi\n\nDil Ko Ye Baat Kis Ne Samjha Di ?\n\nBe-Wafai Ne Khaak Kar Daali\n\nChaahaton Ki Hari Bhari Daali\n\nIk Shab Vasl Ki Guzaarish Thi\n\nOs Ne Tasveer Apni Bhijvadi\n\nTere Gham Ki Jazeerah-e-Dil Mein\n\nPhailti Jaa Rahi Hai Aabaadi\n\nKis Qadar Baanjh Hoti Jaati Hai\n\nTakht-e-Ikhlaas Teri Shehzaadi\n\nWaqt Zaalim Tha Meri Har Khwaahish\n\nOs Ne Deewaar-e-Gham Mein Chunwa Di\n\n…\n\n*Sarlaa*\n\nModerator\n\nApr 16, 2013\n\n17,846\n\n7,109\n\n363\n\n33\n\nPakistan.. karachi\n\n#10\n\nZamaney walon se chup ke roney ke din nahin hain,\n\nUsey kehna yeh udaas honey ke din nahin hain,\n\nMain jaan sakti hoon vasl mein asal bhaid kya hai,\n\nMagar haqeeqat shanaas honey ke din nahin hain,\n\nHamara khud se makaalma* bhi neya neya hai,\n\nKisi badamn ka libaas honey ke din nahin hain,\n\nAbhi to aankhon mein aanusyon ki nami hai baqi,\n\nZameen-e-dil par pyaas boney ke din nahin hain..\n\n*Sarlaa*\n\nModerator\n\nApr 16, 2013\n\n17,846\n\n7,109\n\n363\n\n33\n\nPakistan.. karachi\n\n#11\n\nShab-e-wehshat ki aadat ho gayi hai,\n\nMujhe tum se mohabbat ho gayi hai,\n\nKisi ka lamss hai jis ke hunnar se,\n\nMukammal sab ibaadat ho gayi hai,\n\nKoi din ke liye deewangi bhi,\n\nMere dil ko ghaneemat ho gayi hai,\n\nBohat behaal rehte they magar ab,\n\nHumain hijrat ki aadat ho gayi hai,\n\nGulaab asaar rastey muntazir hai,\n\nKe mausam ki inaayat ho gayi hai,\n\nZameen se aasman tak roshni hai,\n\nMeherbaan hum pe fitrat* ho gayi hai..\n\n*Sarlaa*\n\nModerator\n\nApr 16, 2013\n\n17,846\n\n7,109\n\n363\n\n33\n\nPakistan.. karachi\n\n#12\n\nRaaston Mein Rahay Na Ghar Mein Rahay\n\nUmer Bhar Haalat-e-Safar Mein Rahay\n\nLafz Saaray Charaagh Ban Jayein\n\nVasf Aisa Mere Hunar Mein Rahay\n\nZeher Saara Shajar Mein Aa Jaye\n\nAy Khuda Zindagi Samar Mein Rahay\n\nIs Lye Gardishon Ko Paala Hai\n\nKoi Tou Halqa-e-Asar Mein Rahay\n\nEk Zamaana Gharon Mein Tha Aabaad\n\nBe-Ghar Ham Teri Nazron Mein Rahay\n\n…\n\n*Sarlaa*\n\nModerator\n\nApr 16, 2013\n\n17,846\n\n7,109\n\n363\n\n33\n\nPakistan.. karachi\n\n#13\n\nKahbi yeh chup main kabhi meri baat baat main tha,\n\nTumhara akss meri saari kayenaat mein tha,\n\nHum ehl-e-ishq bohat bd’gumaan hote hain,\n\nIsi tarah ka koi vasf* teri zaat mein tha..\n\nReactions: Sizzler_eiz\n\n*Sarlaa*\n\nModerator\n\nApr 16, 2013\n\n17,846\n\n7,109\n\n363\n\n33\n\nPakistan.. karachi\n\n#14\n\nHamaray Bas Mein Agar Apne Faislay Hotay\n\nTou Hum Kubhi Ke Gharon Ko Palat Gaye Hotay\n\nQareeb Reh Ke Sulaghnay Se Kitna Behtar Tha\n\nKisi Muqaam Per Hum Tum Bicharr Gaye Hotay\n\nKubhi Toryat Ko Ham Muthion Mein Bhar Letay\n\nKubhi Hawaaon Se Apne Mukaalmay Hotay\n\nHamaray Naam Pe Koi Charaagh Tou Jalta\n\nKisi Zabaan Pe Hamaray Bhi Tazkaray Hotay\n\nHam Apna Koi Alag Raasta Bana Letay\n\nHamaray Dil Ne Agar Hoslay Kye Hotay\n\n…\n\n*Sarlaa*\n\nModerator\n\nApr 16, 2013\n\n17,846\n\n7,109\n\n363\n\n33\n\nPakistan.. karachi\n\n#15\n\nMohabbat se rihaa hona zaroori ho geya hai,\n\nMera tujh se judaa hona zaroori ho geya hai,\n\nWafaa ke tajarbey karte huye to umar guzri,\n\nZara sa bewafa hona zaroori ho geya hai,\n\nMeri awaaz tanhaai main marti ja rahi hai,\n\nKisi ka ham’nawaa hona zaroori ho geya hai,\n\nAzaab zulmat-e-shab hai ke ab dil ke labon par,\n\nKoi harf-e-duaa hona zaroori ho geya hai..\n\n…\n\n*Sarlaa*\n\nModerator\n\nApr 16, 2013\n\n17,846\n\n7,109\n\n363\n\n33\n\nPakistan.. karachi\n\n#16\n\nKhayaal-o-Khwaab Ke Manzar Sajaana Chahta Hai\n\nYe Dil Jeenay Ka Ik Taaza Bahana Chahta Hai\n\nRoshnion Ke Saaray Manzar Jhootay Lagtay Hain\n\nLaikin Oski aankh Ke aansuu Sachay Lagtay Hain\n\nIk Chaadar Sakhan Hee Bacha Kar Nikal Chalain\n\nRasta Milay Tou Sheher Se Baahir Nikal Chalain\n\nMarqad-e-Ishq Pe ab aur Na Roya Jaaye\n\nRaat Ka Pichla Peher Hai Chalo Soya Jaaye\n\n…\n\n*Sarlaa*\n\nModerator\n\nApr 16, 2013\n\n17,846\n\n7,109\n\n363\n\n33\n\nPakistan.. karachi\n\n#17\n\nAankhain Bhi Wohi Hain Tou Dareecha Bhi Wohi Hai\n\nAur Soch Ke Aangan Mein Utarta Bhi Wohi Hai\n\nJis Ne Mere Jazbon Ki Sadaaqat Ko Na Jaana\n\nAb Meri Rafaaqat Ko Tarasta Bhi Wohi Hai\n\nIs Dil Ke Kharaabay Se Guzar Kis Ka Howa Hai ?\n\nAankhain Bhi Wohi, Hont Bhi, Lehja Bhi Wohi Hai\n\nJo Kuch Bhi Kaha Tha Meri Tanhaayi Ne Tujh Se\n\nIs Sheher Ki Deewar Pe Likha Bhi Wohi Hai\n\nWo Jis Ne Dye Mujhko Mohabbat Ke Khazaanay\n\nBaadal Ki Tarah Aankh Se Barsaa Bhi Wohi Hai\n\n…\n\n*Sarlaa*\n\nModerator\n\nApr 16, 2013\n\n17,846\n\n7,109\n\n363\n\n33\n\nPakistan.. karachi\n\n#18\n\nYe Umar Bhar Ka Safar aur Ye Raaigaani Teri\n\nKahan Gayi Ay Mere Dil Wo Khush Gumaani Teri ?\n\nYahan Pe Kon Andheron Mein Saath Chalta Hai ?\n\nTU Ab Bhee Saath Mere Hai Ye Meherbaani Teri\n\nTujhe Khabar Nahee Hum Dekh Kar Bohat Roye\n\nNayi Kitaab Mein Tasweer Ik Puraani Teri\n\nAbhe Se aablay Parnay Lagay Hain Paon Mein\n\nAbhe Tou Door Hai Manzil Safar Kahaani Teri\n\nBhulaaye Baithay Hain aur Apnay Haal Mein Khush Hain\n\nTU aake Dekh Ke Kubhi Hum Ne Baat Maani Teri\n\n…\n\n*Sarlaa*\n\nModerator\n\nApr 16, 2013\n\n17,846\n\n7,109\n\n363\n\n33\n\nPakistan.. karachi\n\n#19\n\nSafar Malaal Ka Hai Aur Chal Rahi Huun Mei\n\nGhubaar-e-Shab Ki Udasi Mei Dhal Rahi Huun Mei\n\nAjeeb Barf Ki Barish Badan Pe Utri Hei\n\nKe Jis Ki Aag Mei Chup Chaap Jal Rahi Huun Mei\n\nPhir Ik Charaagh Jala Shaam Ki Haveli Mein\n\nPhir Ik Dard Se Aakhir Sambhal Rahi Huun Mei\n\nYe Rakh Rakhaao Usay Jaanay Naheen De Ga\n\nKe Apne Aap Mei Kaisay Pighal Rahi Huun Mei\n\nYe Ishq Sach Se Juda Kaisay Ho Gaya Jaana?\n\nAb Is Sawaal Se Bahar Nikal Rahi Huun Mei\n\nBas Ik Ishq Meri Zaat Per Saheefa Ho\n\nMere Khuda! Ye Aqeeda Badal Rahi Huun Mei..!!\n\n…"
    }
}