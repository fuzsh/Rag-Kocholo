{
    "id": "dbpedia_7338_2",
    "rank": 83,
    "data": {
        "url": "https://www.academia.edu/32002759/Prima_e_pi%25C3%25B9_dell_architettura_Gli_schizzi_di_Paulo_Mendes_da_Rocha",
        "read_more_link": "",
        "language": "en",
        "title": "Prima e più dell’architettura: Gli schizzi di Paulo Mendes da Rocha",
        "top_image": "http://a.academia-assets.com/images/open-graph-icons/fb-paper.gif",
        "meta_img": "http://a.academia-assets.com/images/open-graph-icons/fb-paper.gif",
        "images": [
            "https://a.academia-assets.com/images/academia-logo-redesign-2015-A.svg",
            "https://a.academia-assets.com/images/academia-logo-redesign-2015.svg",
            "https://a.academia-assets.com/images/single_work_splash/adobe.icon.svg",
            "https://0.academia-photos.com/attachment_thumbnails/52270363/mini_magick20190123-6068-1mxlrqv.png?1548250306",
            "https://a.academia-assets.com/images/s65_no_pic.png",
            "https://a.academia-assets.com/images/loswp/related-pdf-icon.png",
            "https://a.academia-assets.com/images/loswp/related-pdf-icon.png",
            "https://a.academia-assets.com/images/loswp/related-pdf-icon.png",
            "https://a.academia-assets.com/images/loswp/related-pdf-icon.png",
            "https://a.academia-assets.com/images/loswp/related-pdf-icon.png",
            "https://a.academia-assets.com/images/loswp/related-pdf-icon.png",
            "https://a.academia-assets.com/images/loswp/related-pdf-icon.png",
            "https://a.academia-assets.com/images/loswp/related-pdf-icon.png",
            "https://a.academia-assets.com/images/loswp/related-pdf-icon.png",
            "https://a.academia-assets.com/images/loswp/related-pdf-icon.png",
            "https://a.academia-assets.com/images/loaders/paper-load.gif",
            "https://a.academia-assets.com/images/loswp/related-pdf-icon.png",
            "https://a.academia-assets.com/images/loswp/related-pdf-icon.png",
            "https://a.academia-assets.com/images/loswp/related-pdf-icon.png",
            "https://a.academia-assets.com/images/loswp/related-pdf-icon.png",
            "https://a.academia-assets.com/images/loswp/related-pdf-icon.png",
            "https://a.academia-assets.com/images/loswp/related-pdf-icon.png",
            "https://a.academia-assets.com/images/loswp/related-pdf-icon.png",
            "https://a.academia-assets.com/images/loswp/related-pdf-icon.png",
            "https://a.academia-assets.com/images/loswp/related-pdf-icon.png",
            "https://a.academia-assets.com/images/loswp/related-pdf-icon.png",
            "https://a.academia-assets.com/images/loswp/related-pdf-icon.png",
            "https://a.academia-assets.com/images/loswp/related-pdf-icon.png",
            "https://a.academia-assets.com/images/loswp/related-pdf-icon.png",
            "https://a.academia-assets.com/images/loswp/related-pdf-icon.png",
            "https://a.academia-assets.com/images/loswp/related-pdf-icon.png",
            "https://a.academia-assets.com/images/loswp/related-pdf-icon.png",
            "https://a.academia-assets.com/images/loswp/related-pdf-icon.png",
            "https://a.academia-assets.com/images/loswp/related-pdf-icon.png",
            "https://a.academia-assets.com/images/loswp/related-pdf-icon.png",
            "https://a.academia-assets.com/images/loswp/related-pdf-icon.png",
            "https://a.academia-assets.com/images/loswp/related-pdf-icon.png",
            "https://a.academia-assets.com/images/loswp/related-pdf-icon.png",
            "https://a.academia-assets.com/images/loswp/related-pdf-icon.png",
            "https://a.academia-assets.com/images/loswp/related-pdf-icon.png",
            "https://a.academia-assets.com/images/loswp/related-pdf-icon.png"
        ],
        "movies": [],
        "keywords": [],
        "meta_keywords": [
            ""
        ],
        "tags": null,
        "authors": [
            "daniele pisani",
            "polimi.academia.edu"
        ],
        "publish_date": "2017-03-23T00:00:00",
        "summary": "",
        "meta_description": "Prima e più dell’architettura: Gli schizzi di Paulo Mendes da Rocha",
        "meta_lang": "",
        "meta_favicon": "",
        "meta_site_name": "",
        "canonical_link": "https://www.academia.edu/32002759/Prima_e_pi%C3%B9_dell_architettura_Gli_schizzi_di_Paulo_Mendes_da_Rocha",
        "text": "Questo testo riprende e ri-compone, oggi in una nuova versione, alcuni contenuti di diverse occasioni di incontro che, negli ultimi anni, abbiamo avuto con Antonio Monestiroli. Occasioni sempre da noi cercate, molte condivise con i nostri studenti, nella convinzione che potessero rappresentare opportunità per discutere e riflettere ancora di architettura e sulla possibilità del suo insegnamento in maniera non fossilizzata su modelli da riproporre stancamente ma capace di guardare in avanti con consapevolezza e speranza. A queste occasioni Antonio Monestiroli ha sempre risposto con grande generosità dimostrando, ancora una volta, di essere un Maestro. Qui di seguito si trova dunque innanzitutto un primo ‘frammento compiuto’ della intervista fatta ad Antonio Monestiroli nel suo studio milanese il 3 aprile del 2014, sulla via del ritorno da un intenso Seminario di Studi tenutosi presso il Centro Italo-tedesco di Villa Vigoni sul lago di Como che, con il titolo di Die Provokation des Realen. Neuer Realismus und Rationalismus. Eine Deutsch-Italienische Debatte in Architektur und Philosophie/La provocazione del reale. Nuovo realismo e razionalismo. Un dibattito architettonico e filosofico tra Germania e Italia, era stato occasione per discutere di Architettura della realtà. In quella occasione Antonio Monestiroli aveva introdotto una interessante riflessione sul rapporto tra pensiero scientifico e suo contenuto in termini di ‘rischio’, ragionando, in architettura, sulla necessità della scelta e sulla centralità della meditazione sul tema la cui corretta interpretazione viene verificata nella accettazione, e quindi nel riconoscimento, da parte della collettività, dell’opera. E così, naturalmente, si era finiti a parlare di progetti ma anche di quello che, all’epoca, era un esercizio di descrizione, di scrittura sui suoi lavori e che sarebbe poi diventato un altro dei suoi preziosi libri. Tra i progetti si parlò invece della Chiesa di San Carlo Borromeo a Roma, allora di recente inaugurata, ma anche di un ‘vecchio’ progetto, quello del Teatro di Udine, usato a pretesto per ragionare di tema e del rapporto con la realtà che trasforma l’idea in forma. E proprio questi tre termini – forma, tema, idea – in alcuni casi declinati al plurale costituiscono il titolo del secondo ‘frammento compiuto’ di questo scritto, tratto dalla Lectio magistralis inaugurale dell’anno accademico del Dipartimento di Architettura tenuta da Antonio Monestiroli nella ‘nostra’ Federico II. Chiude questo ‘ri-montaggio’ il testo, inedito in italiano, da qui nacque anche il libro a nostra cura Trentatré domande a Antonio Monestiroli edito nel 2014 nella Collana “Saper credere in architettura” della Clean di Napoli. A seguito infatti della richiesta da parte del direttore della rivista argentina “A&P Continuidad” di interrogare il maestro milanese sui temi dell’insegnamento, della teoria e della pratica dell’architettura, conducemmo l’intervista prima citata e concordammo con Antonio Monestiroli, anche per i limiti editoriali a fronte di una conversazione durata oltre due ore, di pubblicarla in forma di sintetico resoconto. Ma, come abbiamo poi avuto modo di scrivere, «Sin da allora a noi sembrò che la mole e la profondità delle questioni e degli spunti che erano emersi in quel confronto meritassero una più ampia, ma anche più agile, versione a stampa che nel mantenere la forma dialogica che aveva avuto il colloquio non ne riducesse la portata e la rilevanza dei temi trattati e le cose “di maggior valore” che – come ci ricorda Platone – un discorso anche non scritto sempre contiene».\n\nNel 1863 presso la villa di Livia, l'abitazione privata della moglie di Augusto a Prima Porta, fuori Roma, fu portata alla luce una statua in marmo, alta più di 2 metri, che ritrae l’imperatore nell’atto di chiedere il silenzio prima di parlare all’esercito. L'Augusto per l’appunto detto di Prima Porta, è attualmente conservato nei Musei Vaticani, nella Città del Vaticano. Dal momento della scoperta, l’imperatore corazzato ha avuto una straordinaria fortuna a Roma, in Italia, in Europa e in varie parti del mondo. Non solo reperto archeologico, ma rappresentazione simbolica di un’epoca: nel corso del tempo così la statua è stata espressione dell’arte augustea secondo la lettura data da F. Franz Wickhoff nella Die Wiener Genesis (Vienna 1895), arredo scultoreo nei dipinti del pittore Lawrence Alma Tadema, punto di riferimento per l'attività goliardica degli studenti che nei giardini della Brown University a Providence (USA) dal 1906 ammirano una copia dell’Augusto, solo per citare alcuni esempi. Nel momento di massima popolarità del Fascismo, Mussolini volle celebrare il suo apogeo e lo fece associando la sua figura a quella di Augusto. Tra le numerose iniziative messe in campo per celebrare i duemila anni della nascita di Augusto ci fu anche la Mostra Augustea della Romanità, l'esposizione organizzata dal governo fascista che si tenne al Palazzo delle Esposizioni di Roma dal 23 settembre 1937 al 23 settembre 1938. L’immagine dell’Augusto di Prima Porta fu ampiamente diffusa per sostenere le iniziative fasciste: fu riprodotta su francobolli, manifesti, copertine di libri e diffusamente copiata in bronzo per essere donata a varie città italiane. Le statue bronzee sono ancora oggi visibili per esempio a Roma, Napoli, Nola. La Mostra “Augusto” svoltatasi a Roma (2013/2014) in occasione del Bimillenario della morte dell’imperatore ha visto la statua ancora protagonista assoluta. Il contributo vuole recuperare l’uso e i significati dati all’immagine dal momento della sua scoperta fino ai nostri giorni. Ciò permetterà di comprendere il ruolo svolto nell’immaginario collettivo nel corso del tempo dalla figura più o meno stereotipata del primo imperatore di Roma."
    }
}