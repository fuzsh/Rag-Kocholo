{
    "id": "yago_14634_0",
    "rank": 8,
    "data": {
        "url": "https://it.wikipedia.org/wiki/La_portatrice_di_pane_(film_1950)",
        "read_more_link": "",
        "language": "en",
        "title": "La portatrice di pane (film 1950)",
        "top_image": "https://upload.wikimedia.org/wikipedia/commons/thumb/c/c3/La_portatrice_di_pane_%281950%29_Vivi_Gioi_%282%29.png/1200px-La_portatrice_di_pane_%281950%29_Vivi_Gioi_%282%29.png",
        "meta_img": "https://upload.wikimedia.org/wikipedia/commons/thumb/c/c3/La_portatrice_di_pane_%281950%29_Vivi_Gioi_%282%29.png/1200px-La_portatrice_di_pane_%281950%29_Vivi_Gioi_%282%29.png",
        "images": [
            "https://upload.wikimedia.org/wikipedia/commons/thumb/c/c3/La_portatrice_di_pane_%281950%29_Vivi_Gioi_%282%29.png/260px-La_portatrice_di_pane_%281950%29_Vivi_Gioi_%282%29.png",
            "https://upload.wikimedia.org/wikipedia/commons/thumb/4/4a/Commons-logo.svg/18px-Commons-logo.svg.png",
            "https://upload.wikimedia.org/wikipedia/commons/thumb/7/73/Blue_pencil.svg/10px-Blue_pencil.svg.png",
            "https://upload.wikimedia.org/wikipedia/commons/thumb/7/73/Blue_pencil.svg/10px-Blue_pencil.svg.png",
            "https://upload.wikimedia.org/wikipedia/commons/thumb/7/73/Blue_pencil.svg/10px-Blue_pencil.svg.png",
            "https://upload.wikimedia.org/wikipedia/commons/thumb/7/73/Blue_pencil.svg/10px-Blue_pencil.svg.png",
            "https://upload.wikimedia.org/wikipedia/commons/thumb/7/73/Blue_pencil.svg/10px-Blue_pencil.svg.png",
            "https://upload.wikimedia.org/wikipedia/commons/thumb/7/73/Blue_pencil.svg/10px-Blue_pencil.svg.png",
            "https://upload.wikimedia.org/wikipedia/commons/thumb/7/73/Blue_pencil.svg/10px-Blue_pencil.svg.png",
            "https://upload.wikimedia.org/wikipedia/commons/thumb/3/3a/Mplayer.svg/25px-Mplayer.svg.png",
            "https://login.wikimedia.org/wiki/Special:CentralAutoLogin/start?type=1x1",
            "https://it.wikipedia.org/static/images/footer/wikimedia-button.svg",
            "https://it.wikipedia.org/static/images/footer/poweredby_mediawiki.svg"
        ],
        "movies": [],
        "keywords": [],
        "meta_keywords": [
            ""
        ],
        "tags": null,
        "authors": [
            "Contributori ai progetti Wikimedia"
        ],
        "publish_date": "2005-11-15T20:00:34+00:00",
        "summary": "",
        "meta_description": "",
        "meta_lang": "it",
        "meta_favicon": "/static/apple-touch/wikipedia.png",
        "meta_site_name": "",
        "canonical_link": "https://it.wikipedia.org/wiki/La_portatrice_di_pane_(film_1950)",
        "text": "La portatrice di paneVivi Gioi in una sequenza del filmPaese di produzioneItalia, Francia Anno1950 Durata98 min Dati tecniciB/N\n\nGeneredrammatico RegiaMaurice Cloche SoggettoXavier de Montépin SceneggiaturaJacopo Corsi, Maurice Cloche Casa di produzioneExcelsa Film Roma, Omnium Film Parigi Distribuzione in italianoMinerva Film FotografiaCarlo Montuori MontaggioRenée Gary MusicheEttore Montanaro ScenografiaLeonidas Maroulis TruccoRaimondo Van Riel Interpreti e personaggi\n\nVivi Gioi: Jeanne Fortier / Lise Perrin\n\nCarlo Ninchi: Jacques Garaud / Paul Harmant\n\nIrene Genna: Marie Harmant\n\nJean Tissier: Ovide Soliveau\n\nJacky Flynt: Amanda\n\nNerio Bernardi: pittore Castel\n\nPhilippe Lemaire: Lucien Labroue\n\nGabriel Cattand: Georges Darier\n\nNicole Francis: Lucie Fortier\n\nGustavo Serena\n\nAristide Baghetti\n\nGiovanna Galletti: Signora Augustine\n\nGiulio Battiferri\n\nGiuseppe Varni\n\nWanda Capodaglio\n\nRoberto Bruni: avv. Segoya\n\nLa portatrice di pane è un film del 1950 diretto da Maurice Cloche.\n\nIl soggetto è tratto dal feuilleton La porteuse de pain di Xavier de Montépin[1].\n\nNel 1963 Maurice Cloche girerà una nuova versione della La portatrice di pane con Suzanne Flon e Philippe Noiret[2].\n\nFrancia, 1860. Ad Alfortville, una località nei pressi di Parigi, l'ing. Labroue ha fondato un'officina meccanica in cui sono sfruttate le sue invenzioni. L'ingegnere è assistito nel suo lavoro dal capotecnico Jacques Garaud, intelligente e ambizioso. Jacques Garaud è innamorato non corrisposto di Jeanne Fortier, una giovane vedova portiera nell'officina; Jeanne è madre di due bambini: Georges, che vive con la madre, e Lucie, affidata a una balia. Jeanne, sorpresa dall'ing. Labroue ad accendere un lume a petrolio, operazione proibita per il rischio di incendi, è licenziata. Jacques Garaud pensa di arricchirsi rubando i progetti di una nuova macchina ideata dall'ing. Labroue. Sorpreso dal padrone durante il furto, Jacques lo uccide con un coltello, incendia l'officina, fa credere che l'incendio sia stato appiccato da Jeanne e che lui sia morto carbonizzato. Jeanne è condannata all'ergastolo e separata dai figli.\n\nNel 1880 Jeanne evade, si reca a Parigi, dove lavorerà come portatrice di pane facendosi chiamare Lise Perrin. Intanto sono a Parigi anche i suoi due figli, che però ignorano entrambi la loro vera identità: Georges, adottato dal pittore Castel, è diventato avvocato, Lucie è sarta. È a Parigi anche Jacques Garaud il quale, dopo aver assunto l'identità di Paul Harmant ed esser rimasto vedovo di una ricca americana, è ora proprietario di una fabbrica di cui è direttore Lucien Labroue, il figlio dell'ing. Labroue assassinato a suo tempo da Garaud. Garaud/Harmant ha una figlia cardiopatica, Mary, la quale è innamorata del giovane Lucien Labroue. Georges ricostruisce la vicenda giudiziaria della madre. Jacques Garaud viene smascherato, sua figlia Mary muore di dolore, Jeanne si riunisce finalmente ai figli, Lucie sposerà Lucien Labroue.\n\nAltri progetti\n\n[modifica | modifica wikitesto]\n\nAltri progetti\n\ncontiene immagini o altri file su\n\nCollegamenti esterni\n\n[modifica | modifica wikitesto]"
    }
}