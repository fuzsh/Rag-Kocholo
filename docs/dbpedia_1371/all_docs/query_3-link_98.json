{
    "id": "dbpedia_1371_3",
    "rank": 98,
    "data": {
        "url": "https://www.korsholmmusicfestival.fi/news%3Farticle%3D1864",
        "read_more_link": "",
        "language": "en",
        "title": "Koti",
        "top_image": "",
        "meta_img": "",
        "images": [
            "https://www.facebook.com/tr?id=1722442381179686&ev=PageView&noscript=1",
            "https://www.korsholmmusicfestival.fi/upload/News/Jan-Erik_ja_Milla_2024_480_360px_480.jpg",
            "https://www.korsholmmusicfestival.fi/upload/Startpage_news/broschyr_3D_2024.jpg",
            "https://www.korsholmmusicfestival.fi/upload/logos/korsholm_small.png",
            "https://www.korsholmmusicfestival.fi/upload/logos/vaasa_vasa18.png",
            "https://www.korsholmmusicfestival.fi/upload/logos/Visit_Vaasa18.png",
            "https://www.korsholmmusicfestival.fi/upload/logos/finland_fest_small.png",
            "https://www.korsholmmusicfestival.fi/upload/logos/bothniaclassic.png",
            "https://www.korsholmmusicfestival.fi/upload/logos/effe_2024.png"
        ],
        "movies": [],
        "keywords": [],
        "meta_keywords": [
            ""
        ],
        "tags": null,
        "authors": [],
        "publish_date": null,
        "summary": "",
        "meta_description": "",
        "meta_lang": "fi",
        "meta_favicon": "",
        "meta_site_name": "",
        "canonical_link": null,
        "text": "Korsholman Musiikkijuhlat\n\n23.7.–30.7.2025\n\nKorsholman Musiikkijuhlat 2024 ja Tove Teuvalla -ooppera ovat ohi ja syksy lähestyy. Nyt työskentelemme jo kesän 2025 Musiikkijuhlien parissa. Haluamme kuitenkin palata vielä heinä-elokuun lämpimiin päiviin ja festivaalitunnelmiin.\n\nIso kiitos kaikille mukana olleille: taiteilijoille, rahoittajille ja tukijoille, yhteistyökumppaneille, työntekijöille ja vapaaehtoisille. Kiitos erityisesti ihanalle yleisölle ja yhdistyksemme jäsenille. Olemme saaneet runsaasti palautetta kesän tapahtumista, ja niitä on ollut ilo lukea ja kuulla.\n\nMusiikkijuhlat ja ooppera saivat huomiota mediassa niin paikallisesti kuin valtakunnallisella tasolla. Tämä ilahduttaa, sillä ilman näkyvyyttä tapahtumat jäävät vain pienen piirin tietoon. Me Musiikkijuhlilla haluamme tarjota korkeatasoista kamarimusiikkia niin konkarikävijöille kuin uusille tulokkaille Pohjanmaalta, ympäri Suomen ja rajojemme ulkopuolelta.\n\nKorsholman Musiikkijuhlat järjestetään ensi vuonna 23.–30.7.2025. Nähdään siis silloin!\n\nMilla Virta, festivaalijohtaja & Jan-Erik Gustafsson, taiteellinen johtaja"
    }
}