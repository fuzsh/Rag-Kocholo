Korsholman Musiikkijuhlat

23.7.–30.7.2025

Korsholman Musiikkijuhlat 2024 ja Tove Teuvalla -ooppera ovat ohi ja syksy lähestyy. Nyt työskentelemme jo kesän 2025 Musiikkijuhlien parissa. Haluamme kuitenkin palata vielä heinä-elokuun lämpimiin päiviin ja festivaalitunnelmiin.

Iso kiitos kaikille mukana olleille: taiteilijoille, rahoittajille ja tukijoille, yhteistyökumppaneille, työntekijöille ja vapaaehtoisille. Kiitos erityisesti ihanalle yleisölle ja yhdistyksemme jäsenille. Olemme saaneet runsaasti palautetta kesän tapahtumista, ja niitä on ollut ilo lukea ja kuulla.

Musiikkijuhlat ja ooppera saivat huomiota mediassa niin paikallisesti kuin valtakunnallisella tasolla. Tämä ilahduttaa, sillä ilman näkyvyyttä tapahtumat jäävät vain pienen piirin tietoon. Me Musiikkijuhlilla haluamme tarjota korkeatasoista kamarimusiikkia niin konkarikävijöille kuin uusille tulokkaille Pohjanmaalta, ympäri Suomen ja rajojemme ulkopuolelta.

Korsholman Musiikkijuhlat järjestetään ensi vuonna 23.–30.7.2025. Nähdään siis silloin!

Milla Virta, festivaalijohtaja & Jan-Erik Gustafsson, taiteellinen johtaja