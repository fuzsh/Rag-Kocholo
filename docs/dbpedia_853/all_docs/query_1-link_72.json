{
    "id": "dbpedia_853_1",
    "rank": 72,
    "data": {
        "url": "https://www.lansstyrelsen.se/stockholm/besoksmal/naturreservat/svenska-hogarna.html",
        "read_more_link": "",
        "language": "en",
        "title": "Svenska Högarna",
        "top_image": "https://www.lansstyrelsen.se/images/18.4e0415ee166afb593244185/1540888402750/Svenska-H%C3%B6garna_P1000553.jpg",
        "meta_img": "https://www.lansstyrelsen.se/images/18.4e0415ee166afb593244185/1540888402750/Svenska-H%C3%B6garna_P1000553.jpg",
        "images": [
            "https://www.lansstyrelsen.se/images/18.730f76c418120ef39f912060/1654783614941/fire.svg",
            "https://www.lansstyrelsen.se/images/18.730f76c418120ef39f91205f/1654783614932/close-line.svg",
            "https://www.lansstyrelsen.se/images/18.10adba9e1616f8edbc9ba9c/1526067970644/Stockholm.svg",
            "https://www.lansstyrelsen.se/images/18.10adba9e1616f8edbc9ba9c/1526067970644/Stockholm.svg",
            "https://www.lansstyrelsen.se/images/18.5f1826cc1841996d48872c7b/1715845436930/user-circle-solid--ffffff.svg",
            "https://www.lansstyrelsen.se/images/18.5f1826cc1841996d48872c7c/1715845471874/phone-alt-solid--ffffff.svg",
            "https://www.lansstyrelsen.se/images/18.746760b71768421ad557/1608536052087/chevron-right-solid--092D4B.svg",
            "https://www.lansstyrelsen.se/images/18.746760b71768421ad557/1608536052087/chevron-right-solid--092D4B.svg",
            "https://www.lansstyrelsen.se/images/18.746760b71768421ad557/1608536052087/chevron-right-solid--092D4B.svg",
            "https://www.lansstyrelsen.se/images/18.4e0415ee166afb593244185/1540888402750/x160p/Svenska-H%C3%B6garna_P1000553.jpg 160w, /images/18.4e0415ee166afb593244185/1540888402750/x320p/Svenska-H%C3%B6garna_P1000553.jpg 320w, /images/18.4e0415ee166afb593244185/1540888402750/x480p/Svenska-H%C3%B6garna_P1000553.jpg 480w, /images/18.4e0415ee166afb593244185/1540888402750/x640p/Svenska-H%C3%B6garna_P1000553.jpg 640w, /images/18.4e0415ee166afb593244185/1540888402750/Svenska-H%C3%B6garna_P1000553.jpg 770w",
            "https://www.lansstyrelsen.se/images/18.3e6dfa9118002b8688039c38/1651150784846/Natur.svg",
            "https://www.lansstyrelsen.se/images/18.382c024b1800285d58637e82/1695802249366/Informationstavla.svg",
            "https://www.lansstyrelsen.se/images/18.382c024b1800285d58637e86/1695802269205/Rastovernattningsstuga.svg",
            "https://www.lansstyrelsen.se/images/18.382c024b1800285d58637e8d/1695802303293/Stig.svg",
            "https://www.lansstyrelsen.se/images/18.382c024b1800285d58637e91/1695802328061/Torrdass.svg",
            "https://www.lansstyrelsen.se/sitevision/util/images/externallink.png",
            "https://www.lansstyrelsen.se/sitevision/util/images/externallink.png",
            "https://www.lansstyrelsen.se/sitevision/util/images/externallink.png",
            "https://www.lansstyrelsen.se/images/18.230ac32718b380b547c231a3/1698139571237/lst-icon-print.png",
            "https://www.lansstyrelsen.se/images/18.728c0e316219da8135c7eca/1526068182341/facebook_vit.svg",
            "https://www.lansstyrelsen.se/images/18.728c0e316219da8135c7ec2/1526068182393/linkedin_vit.svg",
            "https://www.lansstyrelsen.se/images/18.728c0e316219da8135c7ecc/1526068182351/instagram_vit.svg",
            "https://www.lansstyrelsen.se/images/18.728c0e316219da8135c7ec8/1526068182368/youtube_vit.svg",
            "https://www.lansstyrelsen.se/images/18.710ed317161746d80529d8c/1526067816205/Stockholm%20-%20vit.svg"
        ],
        "movies": [],
        "keywords": [],
        "meta_keywords": [
            ""
        ],
        "tags": null,
        "authors": [],
        "publish_date": null,
        "summary": "",
        "meta_description": "Svenska Högarnas naturreservat är Sveriges största marina naturreservat. Runt ögruppen finns ett rikt marint djurliv och på havsbotten friska ekosystem med blåmusslor, tång- och algbälten. Landområdena karaktäriseras av karg utskärgårdsnatur med kala, renspolade hällar.",
        "meta_lang": "sv",
        "meta_favicon": "/favicon.ico",
        "meta_site_name": "",
        "canonical_link": "https://www.lansstyrelsen.se/stockholm/besoksmal/naturreservat/svenska-hogarna.html",
        "text": "Sveriges största marina naturreservat\n\nSvenska Högarna är en ögrupp i Norrtälje kommun, längst österut i Stockholms ytterskärgård. Området har varit naturreservat sedan 1976. Genom ett beslut 2020 lägger Länsstyrelsen till ett stort havsområde till reservatet, vilket ökar den skyddade ytan från knappt 3 000 hektar till 61 000 hektar.\n\nRikt djurliv\n\nKnutna till öarna finns några av de viktigaste sjöfågelkolonierna i Stockholms län med arter som sillgrissla, tobisgrissla, tordmule, ejder och svärta - arter som har förvunnit i flera andra skärgårdsområden. Området utgör också en av länets förnämsta sträcklokaler för flyttfågel. I närområdet finns Östersjöns största bestånd av gråsäl.\n\nFriska havsbottnar\n\nUndervattensmiljön kring Svenska Högarna är varierad med ett rikt marint djurliv. Här finns omfattande blåmusselrev, djupa syresatta mjukbottnar och friska, artrika tång- och algbälten. Tillsammans bildar de friska ekosystem, där blåmusslorna genom sin stora utbredning har en särskilt viktig plats. De filtrerar havsvattnet och ger föda åt både fisk och sjöfågel.\n\nKarg utskärgårdsnatur\n\nLandområdena karaktäriseras av karg utskärgårdsnatur med kala renspolade hällar. Jättegrytor, hällkar och isräfflor finns i området. Träd och buskvegetation förekommer endast sparsamt och i de mest skyddade lägena. Markvegetationen utgörs huvudsakligen av en örtrik rished med kråkris, ljung och krypande enbuskar. På Storön finns en artrik flora med bland annat strandnarv och gyllenbjörnbär.\n\nTrojaborg, stenlabyrint och kyrkogård\n\nSvenska Högarna var förr en fiskehamn och är sedan gammalt en fyrplats. På Storön finns flera stigar runt Ytterhamnen, Innerhamnen, fyren och öns anläggningar. Bland sevärdheterna kan nämnas en trojaborg, stenlabyrint och en kyrkogård. Besökare ombeds att visa hänsyn till de boende vid fyrbyn.\n\nHamnmöjligheter\n\nArkipelagen har en storslagen natur med många områden som är attraktiva för friluftslivet. Begränsade hamnmöjligheter finns på östra delen av Storön, vid Ytterhamnen. Här finns en brygga och sopmaja samt torrdass för besökare. Mellan ön Skrubban och Ytterhamnen finns angöringsbojar som ägs och sköts av Svenska Kryssarklubben, allmänheten kan mot betalning angöra vid bojarna.\n\nHär finns också"
    }
}