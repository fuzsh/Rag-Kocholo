{
    "id": "dbpedia_5405_3",
    "rank": 19,
    "data": {
        "url": "https://nl.wikipedia.org/wiki/Simone_Kennedy_(politica)",
        "read_more_link": "",
        "language": "en",
        "title": "Simone Kennedy (politica)",
        "top_image": "https://upload.wikimedia.org/wikipedia/commons/5/5f/Simone_Kennedy-Doornbos_-_2016.jpg",
        "meta_img": "https://upload.wikimedia.org/wikipedia/commons/5/5f/Simone_Kennedy-Doornbos_-_2016.jpg",
        "images": [
            "https://nl.wikipedia.org/static/images/icons/wikipedia.png",
            "https://nl.wikipedia.org/static/images/mobile/copyright/wikipedia-wordmark-en.svg",
            "https://nl.wikipedia.org/static/images/mobile/copyright/wikipedia-tagline-nl.svg",
            "https://upload.wikimedia.org/wikipedia/commons/thumb/5/5f/Simone_Kennedy-Doornbos_-_2016.jpg/266px-Simone_Kennedy-Doornbos_-_2016.jpg",
            "https://upload.wikimedia.org/wikipedia/commons/thumb/c/c9/Portal.svg/22px-Portal.svg.png",
            "https://login.wikimedia.org/wiki/Special:CentralAutoLogin/start?type=1x1",
            "https://nl.wikipedia.org/static/images/footer/wikimedia-button.svg",
            "https://nl.wikipedia.org/static/images/footer/poweredby_mediawiki.svg"
        ],
        "movies": [],
        "keywords": [],
        "meta_keywords": [
            ""
        ],
        "tags": null,
        "authors": [
            "Bijdragers aan Wikimedia-projecten"
        ],
        "publish_date": "2023-01-13T14:26:07+00:00",
        "summary": "",
        "meta_description": "",
        "meta_lang": "nl",
        "meta_favicon": "/static/apple-touch/wikipedia.png",
        "meta_site_name": "",
        "canonical_link": "https://nl.wikipedia.org/wiki/Simone_Kennedy_(politica)",
        "text": "Simone Kennedy\n\nSimone Kennedy in 2016\n\nAlgemeen Volledige naam Simone Jeanet Kennedy Geboren 19 december 1970 Geboorteplaats Kampen Functie Lid van de Provinciale Staten van Utrecht Sinds 29 maart 2023 Partij Gereformeerd Politiek Verbond,\n\nChristenUnie Religie Gereformeerd (vrijgemaakt) Titulatuur drs. Alma mater Universiteit van Amsterdam Functies 2006-2022 Gemeenteraadslid van Amersfoort 2023 Lid van de Eerste Kamer 2023-heden Lid van de Provinciale Staten van Utrecht\n\nPortaal Politiek\n\nSimone Kennedy (Kampen, 19 december 1970), huwelijksnaam Kennedy-Doornbos, is een Nederlands politica namens de ChristenUnie (CU). Namens die partij was zij in 2023 lid van de Eerste Kamer en is zij sinds 29 maart 2023 lid van de Provinciale Staten van Utrecht. Van 18 april 2006 tot en met 29 maart 2022 was zij gemeenteraadslid in Amersfoort. In 2009 werd ze verkozen tot raadslid van het jaar.\n\nKennedy studeerde tussen 1989 en 1994 biologie aan de Universiteit van Amsterdam (UvA). Van 1993 tot 1994 was ze lid van het bestuur van de Amsterdamse afdeling van het Gereformeerd Politiek Verbond (GPV). Ze was namens die afdeling ook lijsttrekker bij de gemeenteraadsverkiezingen in 1994.[1]\n\nIn 1994 verhuisde Kennedy naar de Verenigde Staten. Van 1996 tot en met 2003 was Kennedy eigenaar van het Amerikaanse reisbureau Eurotrail. Tevens was ze van september 1997 tot juni 2003 vertaalster bij A.C. Van Raalte Institute.[1]\n\nIn 2003 verhuisde ze terug naar Nederland. Ze bleef werkzaam als freelance touroperator bij Eurotrail. In Nederland werd ze lid van de Permanente Campagne van ChristenUnie (2003-2007), van het bestuur van de Amersfoortse afdeling van die partij (2004-2006) en van het curatorium Wetenschappelijk Instituut ChristenUnie (2004-2016). Ze schreef bij de Tweede Kamerverkiezingen 2006 en 2010 mee aan het verkiezingsprogramma.[1]\n\nIn 2006 werd Kennedy verkozen als gemeenteraadslid van Amersfoort. In 2009 werd ze verkozen tot raadslid van het jaar. In 2011 werd ze voorzitter van de fractie van ChristenUnie. Bij de gemeenteraadsverkiezingen van 2022 stelde ze zich geen kandidaat meer en in maart 2022 nam ze afscheid van de raad.[1] Van april tot november 2022 werkte ze als een locatie manager bij de opvang van Oekraïense vluchtelingen in Amersfoort. Vanaf maart 2022 werkt ze als jeugdzorgmedewerker bij een kamertrainingscentrum van het Leger des Heils in Amersfoort.\n\nLandelijk stond ze meerdere keren op de lijst van de ChristenUnie, waaronder zesde op de kandidatenlijst voor de Eerste Kamerverkiezingen 2019. Nadat Eerste Kamerlid Peter Ester overleed in december 2022, werd Kennedy op 17 januari 2023 beëdigd tot Eerste Kamerlid voor de resterende periode aangezien zij voor 2023-lijst niet verkiesbaar was.\n\nBij de Provinciale Statenverkiezingen 2023 stond Kennedy in Utrecht als derde op de lijst van de ChristenUnie. Aangezien die partij drie zetels haalde, is zij sinds 29 maart 2023 lid van de Utrechtse Staten.\n\nVerkiezing Partij Positie Stemmen Gemeenteraad 1994 in Amsterdam GPV 1 1.653 Gemeenteraad 2006 in Amersfoort ChristenUnie Tweede Kamer 2006 ChristenUnie 12 (lijst) 369 Gemeenteraad 2010 in Amersfoort ChristenUnie 2 885 Tweede Kamer 2010 ChristenUnie 13 (lijst) 489 Eerste Kamer 2011 ChristenUnie 3 (lijst) Tweede Kamer 2012 ChristenUnie 39 (lijst) 175 Gemeenteraad 2014 in Amersfoort ChristenUnie 1 4.228 Tweede Kamer 2017 ChristenUnie 22 (lijst) 748 Gemeenteraad 2018 in Amersfoort ChristenUnie 1 4.694 Europees Parlement 2019 ChristenUnie-SGP 8 (lijst) 6.776 Eerste Kamer 2019 ChristenUnie 6 (lijst) 0 Tweede Kamer 2021 ChristenUnie 12 (lijst) 1.600 Provinciale Staten 2023 in Utrecht ChristenUnie 3 3.874"
    }
}