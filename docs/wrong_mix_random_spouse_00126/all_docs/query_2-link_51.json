{
    "id": "wrong_mix_random_spouse_00126_2",
    "rank": 51,
    "data": {
        "url": "https://ca.wikipedia.org/wiki/Holly_Marie_Combs",
        "read_more_link": "",
        "language": "en",
        "title": "Holly Marie Combs",
        "top_image": "https://upload.wikimedia.org/wikipedia/commons/thumb/1/1a/Holly_Marie_Combs%2C_July_2012.jpg/1200px-Holly_Marie_Combs%2C_July_2012.jpg",
        "meta_img": "https://upload.wikimedia.org/wikipedia/commons/thumb/1/1a/Holly_Marie_Combs%2C_July_2012.jpg/1200px-Holly_Marie_Combs%2C_July_2012.jpg",
        "images": [
            "https://ca.wikipedia.org/static/images/icons/wikipedia.png",
            "https://ca.wikipedia.org/static/images/mobile/copyright/wikipedia-wordmark-ca.svg",
            "https://ca.wikipedia.org/static/images/mobile/copyright/wikipedia-tagline-ca.svg",
            "https://upload.wikimedia.org/wikipedia/commons/thumb/3/3f/Simpleicons_Interface_user-outline.svg/20px-Simpleicons_Interface_user-outline.svg.png",
            "https://upload.wikimedia.org/wikipedia/commons/thumb/1/1a/Holly_Marie_Combs%2C_July_2012.jpg/239px-Holly_Marie_Combs%2C_July_2012.jpg",
            "https://upload.wikimedia.org/wikipedia/commons/thumb/6/63/Arbcom_ru_editing.svg/10px-Arbcom_ru_editing.svg.png",
            "https://upload.wikimedia.org/wikipedia/commons/thumb/6/63/Arbcom_ru_editing.svg/10px-Arbcom_ru_editing.svg.png",
            "https://upload.wikimedia.org/wikipedia/commons/thumb/6/63/Arbcom_ru_editing.svg/10px-Arbcom_ru_editing.svg.png",
            "https://upload.wikimedia.org/wikipedia/commons/thumb/6/63/Arbcom_ru_editing.svg/10px-Arbcom_ru_editing.svg.png",
            "https://upload.wikimedia.org/wikipedia/commons/thumb/6/63/Arbcom_ru_editing.svg/10px-Arbcom_ru_editing.svg.png",
            "https://upload.wikimedia.org/wikipedia/commons/thumb/6/63/Arbcom_ru_editing.svg/10px-Arbcom_ru_editing.svg.png",
            "https://upload.wikimedia.org/wikipedia/commons/thumb/6/63/Arbcom_ru_editing.svg/10px-Arbcom_ru_editing.svg.png",
            "https://upload.wikimedia.org/wikipedia/commons/thumb/6/63/Arbcom_ru_editing.svg/10px-Arbcom_ru_editing.svg.png",
            "https://upload.wikimedia.org/wikipedia/commons/thumb/6/63/Arbcom_ru_editing.svg/10px-Arbcom_ru_editing.svg.png",
            "https://upload.wikimedia.org/wikipedia/commons/thumb/6/63/Arbcom_ru_editing.svg/10px-Arbcom_ru_editing.svg.png",
            "https://upload.wikimedia.org/wikipedia/commons/thumb/6/63/Arbcom_ru_editing.svg/10px-Arbcom_ru_editing.svg.png",
            "https://upload.wikimedia.org/wikipedia/commons/thumb/7/70/Noun_Project_label_icon_1116097_cc_mirror.svg/10px-Noun_Project_label_icon_1116097_cc_mirror.svg.png",
            "https://upload.wikimedia.org/wikipedia/commons/thumb/6/63/Arbcom_ru_editing.svg/10px-Arbcom_ru_editing.svg.png",
            "https://upload.wikimedia.org/wikipedia/commons/thumb/c/cc/IMDb_Logo_Square.svg/20px-IMDb_Logo_Square.svg.png",
            "https://upload.wikimedia.org/wikipedia/commons/thumb/0/0b/Allocin%C3%A9_Logo_carr%C3%A9.png/20px-Allocin%C3%A9_Logo_carr%C3%A9.png",
            "https://upload.wikimedia.org/wikipedia/commons/thumb/4/45/Rotten_Tomatoes_alternative_logo.svg/20px-Rotten_Tomatoes_alternative_logo.svg.png",
            "https://upload.wikimedia.org/wikipedia/commons/thumb/7/70/Allmovie_square.svg/25px-Allmovie_square.svg.png",
            "https://upload.wikimedia.org/wikipedia/commons/thumb/a/aa/Tcm_logo_squared.png/20px-Tcm_logo_squared.png",
            "https://upload.wikimedia.org/wikipedia/commons/thumb/2/20/Metacritic.svg/20px-Metacritic.svg.png",
            "https://upload.wikimedia.org/wikipedia/commons/thumb/c/c0/TVcom_Logo_cropped.png/22px-TVcom_Logo_cropped.png",
            "https://upload.wikimedia.org/wikipedia/commons/thumb/e/ed/American_Film_Institute_%28AFI%29_logo.svg/22px-American_Film_Institute_%28AFI%29_logo.svg.png",
            "https://upload.wikimedia.org/wikipedia/commons/thumb/8/89/Tmdb.new.logo.svg/20px-Tmdb.new.logo.svg.png",
            "https://upload.wikimedia.org/wikipedia/commons/thumb/c/c2/F_icon.svg/20px-F_icon.svg.png",
            "https://upload.wikimedia.org/wikipedia/commons/thumb/c/ce/X_logo_2023.svg/20px-X_logo_2023.svg.png",
            "https://upload.wikimedia.org/wikipedia/commons/thumb/e/e7/Instagram_logo_2016.svg/20px-Instagram_logo_2016.svg.png",
            "https://upload.wikimedia.org/wikipedia/commons/thumb/6/63/Arbcom_ru_editing.svg/10px-Arbcom_ru_editing.svg.png",
            "https://upload.wikimedia.org/wikipedia/commons/thumb/4/4a/Commons-logo.svg/30px-Commons-logo.svg.png",
            "https://login.wikimedia.org/wiki/Special:CentralAutoLogin/start?type=1x1",
            "https://ca.wikipedia.org/static/images/footer/wikimedia-button.svg",
            "https://ca.wikipedia.org/static/images/footer/poweredby_mediawiki.svg"
        ],
        "movies": [],
        "keywords": [],
        "meta_keywords": [
            ""
        ],
        "tags": null,
        "authors": [
            "Contributors to Wikimedia projects"
        ],
        "publish_date": "2021-01-18T07:32:40+00:00",
        "summary": "",
        "meta_description": "",
        "meta_lang": "ca",
        "meta_favicon": "/static/apple-touch/wikipedia.png",
        "meta_site_name": "",
        "canonical_link": "https://ca.wikipedia.org/wiki/Holly_Marie_Combs",
        "text": "BiografiaNaixement3 desembre 1973 (50 anys)\n\nSan Diego (Califòrnia) ReligióProtestantisme FormacióProfessional Children's School Color dels ullsMarró fosc Color de cabellsMarró fosc ActivitatOcupacióactriu, actriu de cinema, actriu de televisió, productora de televisió Activitat1985 - Obra\n\nObres destacables\n\nFamíliaCònjugeDavid W. Donoho (2004–2011)\n\nBryan Smith (1993–1997), divorci\n\nPremis\n\nHolly Marie Combs (San Diego, 3 de desembre de 1973) és una actriu i productora de televisió estatunidenca. És coneguda pels seus papers com Kimberly Brock a la sèrie de la CBS, Picket Fences (1992-1996), Piper Halliwell a la sèrie de The WB (The Warnerbros), Charmed (1998-2006), i Ella Montgomery a la sèrie de Freeform, Pretty Little Liars (2010-2017).\n\nCombs va néixer a San Diego, Califòrnia, i ha descrit que el seu origen és irlandès.[1][2] En el moment del seu naixement, la seva mare, Lauralei Combs (cognom de soltera: Berckhem),[3] tenia 15 anys i el seu pare en tenia 17.[1] Els pares biològics de Combs es van casar, però els dos es van separar després de dos anys,[4] sentint que eren massa joves per fer que el matrimoni funcionés.\n\nMentre Combs aprenia a caminar, va caure i va colpejar el cap sobre una taula de marbre, cosa que va provocar una notable \"divisió\" a la part superior de la cella dreta. Va viure en moltes llars diferents amb la seva mare, a prop de la platja de San Diego, sovint amb molt poca intimitat, mentre que la seva mare intentava seguir una carrera d'actriu.[5] Quan Combs tenia set anys, ella i la seva mare es van traslladar a la ciutat de Nova York, on va passar la major part dels anys de creixement. Combs tenia 12 anys quan la seva mare es va casar amb el seu padrastre. A la ciutat de Nova York, Combs va assistir a la primària Beekman Hill i després a la Professional Children's School.[6] En una entrevista quan estava a Sydney, Austràlia, per una Supanova Expo, va dir que era una bussejadora certificada als 13 anys.[7]\n\nQuan tenia 14 anys, Combs va aconseguir el seu primer paper important a La dansa dels cors (1988), una pel·lícula dramàtica i de comèdia dirigida per Robert Greenwald. Va interpretar a Debs Boon, la filla de Wiley Boon (interpretada per Don Johnson) i Sandra Boon (interpretada per Susan Sarandon).[8] El seu següent paper principal va ser a Born on the Fourth of July (1989) d'Oliver Stone, una adaptació cinematogràfica de l'autobiografia homònima més venuda del veterà de la guerra de Vietnam, Ron Kovic. Combs va interpretar a Jenny en aquesta la pel·lícula, la qual també va protagonitzar Tom Cruise.[8] Els seus altres papers van incloure a Helena a la pel·lícula, antologia del 1989, Històries de Nova York, i Kim Fields a Simple Men (1992) de Hal Hartley.[8] També al 1992, Combs va fer una aparició a Chain of Desire, la pel·lícula de Temístocles López, com a Diana, i a la pel·lícula de terror del subgènere Slasher Dr. Giggles, en la qual va interpretar a Jennifer Campbell, la filla de Tom Campbell, de 19 anys (interpretada per Cliff De Young) i núvia de Max Anderson (interpretada per Glenn Quinn).\n\nEl primer gran avenç de Combs com a actriu va arribar als 18 anys a la sèrie de televisió de la CBS, Picket Fences.[8] Va interpretar a Kimberly Brock, la filla del sheriff Jimmy Brock (interpretat per Tom Skerritt) i la seva primera esposa Lydia durant les quatre temporades del programa (1992-96).[8] La segona esposa de Jimmy, la doctora Jill Brock (interpretada per Kathy Baker), era la seva madrastra. Combs va fer una audició per al paper a Nova York. L'agent del càsting li va dir que era bona pel paper perquè \"no tenia el cor prou gran\". Combs va replicar: \"Si busqueu algú amb un gran cor, què coi esteu fent a Nova York?\". Més tard va ser cridada de nou i li van oferir la feina.[1] Combs va guanyar un Premi Young Artist per la seva actuació a l'espectacle.[9][10] Durant el 1996, Combs va actuar com a Sophie DiMatteo a Sins of Silence, una pel·lícula de televisió de drama/terror dirigida per Sam Pillsbury. L’any següent, Combs va retratar a l'assassina condemnada a la vida real Diane Zamora a la pel·lícula de televisió Love's Deadly Triangle: The Texas Cadet Murder, i va aparèixer a la pel·lícula dramàtica basada en fets reals, Daughters, com a Alex Morell, una de les dues filles d'una hereva assassinada.[8]\n\nAl 1998, Combs va aconseguir un paper principal a la sèrie de televisió de The WB, Charmed, en la qual va interpretar a Piper Halliwell, la mitjana de tres germanes que són bruixes.[8] Després de la sortida de Shannen Doherty al final de la tercera temporada (2000-01), el personatge de Combs es va convertir en la germana gran de les cinc temporades restants del programa.[8] Combs també es va convertir en productora de Charmed a partir de la cinquena temporada.[11] La sèrie va acabar la seva trajectòria de vuit temporades el 21 de maig de 2006. El 2007 i el 2008, AOL va nomenar al personatge de Combs Piper la tercera bruixa més gran de la història de la televisió.[12][13] Combs va ser l'única membre del repartiment que va aparèixer en tots els episodis de la sèrie, inclòs el pilot original que no va ser emès."
    }
}