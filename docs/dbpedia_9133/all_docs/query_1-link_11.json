{
    "id": "dbpedia_9133_1",
    "rank": 11,
    "data": {
        "url": "https://www.bbc.com/pidgin/tori-46908136",
        "read_more_link": "",
        "language": "en",
        "title": "Why Burundi dey change dia capital from Bujumbura to Gitega",
        "top_image": "https://ichef.bbci.co.uk/news/1024/branded_pidgin/064C/production/_105221610_dbf09119-c03c-4c39-b2ce-cc4d3bc35290.jpg",
        "meta_img": "https://ichef.bbci.co.uk/news/1024/branded_pidgin/064C/production/_105221610_dbf09119-c03c-4c39-b2ce-cc4d3bc35290.jpg",
        "images": [
            "https://a1.api.bbc.co.uk/hit.xiti?s=598342&s2=70&p=pidgin.news.story.46908136.page&x1=[urn%3Abbc%3Acps%3Acurie%3Aasset%3Ab7e90cdf-19a3-794d-a672-0cfb88fc429f]&x2=[responsive]&x3=[news-pidgin]&x4=[pcm]&x7=[article]&x8=[simorgh-nojs]&x9=[Why%2520Burundi%2520dey%2520change%2520dia%2520capital%2520from%2520Bujumbura%2520to%2520Gitega%2520-%2520BBC%2520News%2520Pidgin]&x11=[2019-01-17T21%3A16%3A48.000Z]&x12=[2019-01-17T21%3A16%3A48.000Z]&x16=[Educate%20me~Keep%20me%20on%20trend]&x17=[News]",
            "https://ichef.bbci.co.uk/ace/ws/640/cpsprodpb/064C/production/_105221610_dbf09119-c03c-4c39-b2ce-cc4d3bc35290.jpg.webp",
            "https://ichef.bbci.co.uk/ace/ws/640/mcs/media/images/76020000/jpg/_76020974_line976.jpg.webp",
            "https://ichef.bbci.co.uk/ace/ws/660/cpsprodpb/5991/production/_98692922_gettyimages-803781848.jpg.webp",
            "https://ichef.bbci.co.uk/ace/ws/660/cpsprodpb/11782/production/_98845517_gettyimages-473724664.jpg.webp",
            "https://ichef.bbci.co.uk/ace/ws/660/cpsprodpb/87DD/production/_100418743_bbc.jpg.webp",
            "https://ichef.bbci.co.uk/ace/ws/400/cpsprodpb/4be9/live/ef6f1160-5bb0-11ef-81b2-f732384fec8f.jpg.webp",
            "https://ichef.bbci.co.uk/ace/ws/400/cpsprodpb/cd27/live/8cbdbc10-5bce-11ef-b2d2-cdb23d5d7c5b.jpg.webp",
            "https://ichef.bbci.co.uk/ace/ws/400/cpsprodpb/59fa/live/6c4c9b80-5a53-11ef-a56e-c5e93cba314a.jpg.webp",
            "https://ichef.bbci.co.uk/ace/ws/400/cpsprodpb/8902/live/44c46570-5c9c-11ef-b190-15342701cc9e.jpg.webp",
            "https://ichef.bbci.co.uk/ace/ws/400/cpsprodpb/65f8/live/2af03b40-5be5-11ef-8c32-f3c2bc7494c6.jpg.webp",
            "https://ichef.bbci.co.uk/ace/ws/400/cpsprodpb/f4a5/live/fe497bf0-5bbd-11ef-8f0f-0577398c3339.jpg.webp",
            "https://ichef.bbci.co.uk/ace/ws/400/cpsprodpb/90ca/live/a8929460-58b8-11ef-b2d2-cdb23d5d7c5b.jpg.webp",
            "https://ichef.bbci.co.uk/ace/ws/400/cpsprodpb/9320/live/34ea58c0-5b1c-11ef-997c-711b7066309d.jpg.webp"
        ],
        "movies": [],
        "keywords": [],
        "meta_keywords": [
            ""
        ],
        "tags": null,
        "authors": [
            "BBC News Pidgin",
            "www.facebook.com"
        ],
        "publish_date": "2019-01-17T21:16:48+00:00",
        "summary": "",
        "meta_description": "Burundi President Pierre Nkurunziza, don first promise for 2007 say im go move di kontri capital go Gitega and now Parliament don vote to support di move",
        "meta_lang": "",
        "meta_favicon": "https://static.files.bbci.co.uk/ws/simorgh-assets/public/pidgin/images/icons/icon-192x192.png",
        "meta_site_name": "BBC News Pidgin",
        "canonical_link": "https://www.bbc.com/pidgin/tori-46908136",
        "text": "17 January 2019\n\nDi Burundian parliament vote to move di kontri capital from Bujumbura on Thursday back to di ancient capital of Gitega.\n\nDi vote take place on Wednesday and di leader of parliament tok say di move go take place over three years.\n\nDi first to move go be di upper house of parliament, wey be di Senate - starting on Friday.\n\nWhy dem dey move di capital go Gitga\n\nPresident Pierre Nkurunziza, wey sign dis change bin don first promise for 2007 to move di capital from Bujumbura.\n\nIm tok say Gitega dey for beta geographical location, dat na for more central place for Burundi compare to Bujumbura, according to AFP report.\n\nBut opposition dey accuse Nkurunziza say im dey try do wetin dem call 'symbolic restoration' as e be say Bujumbura na opposition stronghold and di president no dey to spend time dia.\n\nOne tori pesin, Abdi Latif Dahir suggests for one article inside di Quartz news website say dis move of capital fit get link to do wit Bujumbura \"increase of be opposition stronghold, wey don lead to continue clash between protesters and police\".\n\nBujumbura go only function in future as di kontri economic centre."
    }
}