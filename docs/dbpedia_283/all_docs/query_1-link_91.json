{
    "id": "dbpedia_283_1",
    "rank": 91,
    "data": {
        "url": "https://www.magiran.com/paper/2695641/investigating-the-aging-situation-of-the-urban-population-of-gilan-province-in-order-to-achieve-an-elderly-friendly-city%3Flang%3Den",
        "read_more_link": "",
        "language": "en",
        "title": "بررسی وضعیت سالمندی جمعیت شهری استان گیلان جهت نیل به شهر دوستدار سالمند",
        "top_image": "https://www.magiran.com/favicon.ico",
        "meta_img": "https://www.magiran.com/favicon.ico",
        "images": [
            "https://www.magiran.com/Content/images/logo.svg",
            "https://www.magiran.com/Content/MIFiles/person/no_image_user_f.png",
            "https://www.magiran.com/Content/images/logos/namad.jpg",
            "https://www.magiran.com/Content/images/logos/samandehi.jpg",
            "https://www.magiran.com/Content/images/logo-gray-w100.jpg"
        ],
        "movies": [],
        "keywords": [],
        "meta_keywords": [
            ""
        ],
        "tags": null,
        "authors": [
            "سید مهدی موسی پور",
            "داود حاتمی",
            "حمیده حاتمی"
        ],
        "publish_date": "2023-08-12T00:00:00",
        "summary": "",
        "meta_description": "زمینه و هدفامروزه سالمندی جمعیت، چالشی بزرگ برای شهرها محسوب شده و با توجه به افزایش جمعیت سالمندان در آینده ای نزدیک، در صورت عدم شناخت درست این پدیده و برنامه ریزی در جهت مقابله با آن، می تواند تبدیل به یک بحران اجتماعی، اقتصادی و حتی سیاسی در سطح شهرهای کشور شود. هدف از پژوهش حاضر، بررسی وضعیت کلی سالمندی در شهرهای استان گیلان، به عنوان رتبه اول سالمندی در کشور و آگاه سازی مسولان شهری در زمینه چالش های ناشی از بروز این پدیده نوین بر فضای شهری و برنامه ریزی در جهت مقابله با آن می باشد. محدوده مورد مطالعه در این پژوهش استان گیلان بوده که در آن جمعیت سالمند شهرنشین، به تفکیک شهر مورد بررسی قرار گرفته است.روش بررسیدر پژوهش حاضر از روش اسنادی و تحلیل ثانویه اطلاعات استفاده شده است. جامعه آماری پژوهش را سالمندان شهری استان گیلان تشکیل می دهد.یافته ها و نتیجه گیری&nbsp;یافته های پژوهش نشان داد که شهرهای استان گیلان با میانگین 5/7 درصد سالمندی جمعیت، از بیشترین میزان سالمندی در کشور برخوردار هستند؛ از میان شهرستان های استان، شهر انزلی با حدود 9/9 درصد بیشترین میزان سالمند شهری در استان را به خود اختصاص داده است. همچنین اکثر شهرهای استان با سالخوردگی جمعیت مواجه شده و شیوع سالمندی زنانگی نیز در این شهرها مشهود می باشد. در پایان پیشنهادهای این پژوهش به ارایه راهکارهایی جهت مقابله با پیامدهای سالمندی و افزایش نقش سالمندان در برنامه ریزی های مربوط به شهر و همچنین طرح های مناسب سازی شهری نایل شده است.",
        "meta_lang": "fa",
        "meta_favicon": "/favicon.ico",
        "meta_site_name": "",
        "canonical_link": "https://www.magiran.com/paper/2695641/%d8%a8%d8%b1%d8%b1%d8%b3%db%8c-%d9%88%d8%b6%d8%b9%db%8c%d8%aa-%d8%b3%d8%a7%d9%84%d9%85%d9%86%d8%af%db%8c-%d8%ac%d9%85%d8%b9%db%8c%d8%aa-%d8%b4%d9%87%d8%b1%db%8c-%d8%a7%d8%b3%d8%aa%d8%a7%d9%86-%da%af%db%8c%d9%84%d8%a7%d9%86-%d8%ac%d9%87%d8%aa-%d9%86%db%8c%d9%84-%d8%a8%d9%87-%d8%b4%d9%87%d8%b1-%d8%af%d9%88%d8%b3%d8%aa%d8%af%d8%a7%d8%b1-%d8%b3%d8%a7%d9%84%d9%85%d9%86%d8%af",
        "text": "زمینه و هدف\n\nامروزه سالمندی جمعیت، چالشی بزرگ برای شهرها محسوب شده و با توجه به افزایش جمعیت سالمندان در آینده ای نزدیک، در صورت عدم شناخت درست این پدیده و برنامه ریزی در جهت مقابله با آن، می تواند تبدیل به یک بحران اجتماعی، اقتصادی و حتی سیاسی در سطح شهرهای کشور شود. هدف از پژوهش حاضر، بررسی وضعیت کلی سالمندی در شهرهای استان گیلان، به عنوان رتبه اول سالمندی در کشور و آگاه سازی مسولان شهری در زمینه چالش های ناشی از بروز این پدیده نوین بر فضای شهری و برنامه ریزی در جهت مقابله با آن می باشد. محدوده مورد مطالعه در این پژوهش استان گیلان بوده که در آن جمعیت سالمند شهرنشین، به تفکیک شهر مورد بررسی قرار گرفته است.\n\nروش بررسی\n\nدر پژوهش حاضر از روش اسنادی و تحلیل ثانویه اطلاعات استفاده شده است. جامعه آماری پژوهش را سالمندان شهری استان گیلان تشکیل می دهد.\n\nیافته ها و نتیجه گیری\n\nیافته های پژوهش نشان داد که شهرهای استان گیلان با میانگین 5/7 درصد سالمندی جمعیت، از بیشترین میزان سالمندی در کشور برخوردار هستند؛ از میان شهرستان های استان، شهر انزلی با حدود 9/9 درصد بیشترین میزان سالمند شهری در استان را به خود اختصاص داده است. همچنین اکثر شهرهای استان با سالخوردگی جمعیت مواجه شده و شیوع سالمندی زنانگی نیز در این شهرها مشهود می باشد. در پایان پیشنهادهای این پژوهش به ارایه راهکارهایی جهت مقابله با پیامدهای سالمندی و افزایش نقش سالمندان در برنامه ریزی های مربوط به شهر و همچنین طرح های مناسب سازی شهری نایل شده است."
    }
}