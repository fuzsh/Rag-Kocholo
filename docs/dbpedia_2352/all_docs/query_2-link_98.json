{
    "id": "dbpedia_2352_2",
    "rank": 98,
    "data": {
        "url": "https://www.rigshospitalet.dk/presse-og-nyt/nyheder/nyheder/Sider/2021/december/boerneriget-soeger-proevekaniner.aspx",
        "read_more_link": "",
        "language": "en",
        "title": "BørneRiget søger prøvekaniner",
        "top_image": "https://www.rigshospitalet.dk/SiteCollectionImages/favicon.ico",
        "meta_img": "https://www.rigshospitalet.dk/SiteCollectionImages/favicon.ico",
        "images": [
            "https://www.rigshospitalet.dk/SiteCollectionImages/Logo_Rigshospitalet_RGB_54px.png",
            "https://www.rigshospitalet.dk/_layouts/15/RH/UI/images/gb-uk.png",
            "https://www.rigshospitalet.dk/_layouts/15/RH/UI/images/gb-uk.png",
            "https://www.rigshospitalet.dk/SiteCollectionImages/Logo_Rigshospitalet_RGB_54px.png",
            "https://www.rigshospitalet.dk/_layouts/15/images/fgimg.png?rev=43"
        ],
        "movies": [],
        "keywords": [],
        "meta_keywords": [
            ""
        ],
        "tags": null,
        "authors": [],
        "publish_date": null,
        "summary": "",
        "meta_description": "",
        "meta_lang": "da",
        "meta_favicon": "/SiteCollectionImages/favicon.ico",
        "meta_site_name": "",
        "canonical_link": "https://www.rigshospitalet.dk:443/presse-og-nyt/nyheder/nyheder/Sider/2021/december/boerneriget-soeger-proevekaniner.aspx",
        "text": "​Rigshospitalet bygger frem mod 2025 BørneRiget; et hospital for børn, unge, gravide og deres familier. Et helt nyt hospital, der skabes med afsæt i brugernes behov og ønsker.\n\nVi har store ambitioner og ønsker at skabe de allerbedste løsninger for brugerne - det kan vi kun lykkes med, hvis vi inddrager brugerne i processen med at designe den bedst mulige oplevelse på BørneRiget.\n\nSom prøvekanin afprøver du en løsning, fortæller om dine egne erfaringer, eller giver din mening om ideer. Det kan for eksempel foregå som workshop, interview eller spørgeskema.\n\nDer er intet af det, du skal afprøve, der er har med medicin eller behandling at gøre. I stedet handler det for eksempel om, hvordan vi skaber de bedste og rareste rammer på hospitalet, hvordan man skaber rum til hverdagen, når man er indlagt, eller hvad man har brug for, når man venter på at blive kaldt ind. Ved at spørge jer kan vi undersøge, om en løsning skal tilpasses eller ændres, før den bliver til virkelighed. Samtidig bliver vi løbende klogere på,​ hvad forskellige mennesker har brug for og lyst til, når de er på hospitalet.\n\nAlle kan blive prøvekanin – vi har brug for at blive klogere på alle de mennesker, der vil komme i BørneRiget: Både mennesker uden erfaring med hospitaler, nuværende og tidligere patienter, familier, pårørende og alle typer af ansatte på hospitalet.\n\nTilmeld dig som prøvekanin i vores database på redcap.regionh.dk​​​\n\n​​​"
    }
}