Om Organisationen Ligeværd

Ligeværd er et fællesskab bestående af 3 organisationer, der på hver deres måde, arbejder for at skabe bedre uddannelses-, beskæftigelses-, bolig- og sociale vilkår for mennesker med særlige behov.

Foreningens fælles værdier er ligeværdighed og lige muligheder for alle, også for mennesker med særlige behov. Foreningens mål er ønsket om at forbedre uddannelses-, beskæftigelses-, bolig-, og fritidstilbuddene til børn, unge og voksne med særlige behov. Endemålet er at sikre mennesker med særlige behov mulighed for at opbygge og leve en så selvstændig og selvforsørgende tilværelse som muligt.

Foreningens 3 medlemsorganisationer, Ligeværd Forældre og Netværk(LFN), Unge for Ligeværd (UFL) og Ligeværd Fagligt Forum (LFF), arbejder tæt sammen i en fælles indsats for at nå foreningens mål. UFL arbejder med sikring af muligheder for at de unge kan få et indholdsrigt socialt liv. LFN arbejder med netværk gennem lokalforeninger for familierne og med de vilkår de bliver mødt med. LFF arbejder professionelt med uddannelse, beskæftigelse og boligforhold.

Ligeværd arbejder tæt sammen med andre organisationer på området, forskere og virksomheder for at forbedre forholdene. Ligeværds arbejde består både i at tale sagen for mennesker med særlige behov og påpege urimeligheder, men også i professionelt at forsøge at finde nye løsninger på udfordringerne, både selvstændigt og i et samarbejde med andre foreninger og kommuner.

Mød her nogle af Ligeværds samarbejdspartnere