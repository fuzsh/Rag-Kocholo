Na 55 dagen afgesloten te zijn geweest, is de Nelson Mandelabrug sinds 26 januari 2023 weer open voor voetgangers en fietsers. Ook NS-station Zoetermeer en RandstadRail-halte Driemanspolder zijn weer in gebruik. De brug was afgesloten vanwege werkzaamheden om de brug structureel veilig te maken. Belangrijk moment was de vervanging van het brugdeel boven de snelweg A12 op 29 december 2022.