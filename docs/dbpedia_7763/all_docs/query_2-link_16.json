{
    "id": "dbpedia_7763_2",
    "rank": 16,
    "data": {
        "url": "https://www.academia.edu/2400400/_Review_Costanzo_Preve_Elogio_del_comunitarismo_Controcorrente_Napoli_2006",
        "read_more_link": "",
        "language": "en",
        "title": "[Review] Costanzo Preve, “Elogio del comunitarismo”, Controcorrente, Napoli 2006",
        "top_image": "http://a.academia-assets.com/images/open-graph-icons/fb-paper.gif",
        "meta_img": "http://a.academia-assets.com/images/open-graph-icons/fb-paper.gif",
        "images": [
            "https://a.academia-assets.com/images/academia-logo-redesign-2015-A.svg",
            "https://a.academia-assets.com/images/academia-logo-redesign-2015.svg",
            "https://a.academia-assets.com/images/single_work_splash/adobe.icon.svg",
            "https://0.academia-photos.com/attachment_thumbnails/30880844/mini_magick20190426-24656-ht8jmn.png?1556307223",
            "https://0.academia-photos.com/1670995/579242/38632050/s65_giacomo.pezzano.jpg",
            "https://a.academia-assets.com/images/loswp/related-pdf-icon.png",
            "https://a.academia-assets.com/images/loswp/related-pdf-icon.png",
            "https://a.academia-assets.com/images/loswp/related-pdf-icon.png",
            "https://a.academia-assets.com/images/loswp/related-pdf-icon.png",
            "https://a.academia-assets.com/images/loswp/related-pdf-icon.png",
            "https://a.academia-assets.com/images/loswp/related-pdf-icon.png",
            "https://a.academia-assets.com/images/loswp/related-pdf-icon.png",
            "https://a.academia-assets.com/images/loswp/related-pdf-icon.png",
            "https://a.academia-assets.com/images/loswp/related-pdf-icon.png",
            "https://a.academia-assets.com/images/loswp/related-pdf-icon.png",
            "https://a.academia-assets.com/images/loswp/related-pdf-icon.png",
            "https://a.academia-assets.com/images/loswp/related-pdf-icon.png",
            "https://a.academia-assets.com/images/loswp/related-pdf-icon.png",
            "https://a.academia-assets.com/images/loswp/related-pdf-icon.png",
            "https://a.academia-assets.com/images/loswp/related-pdf-icon.png",
            "https://a.academia-assets.com/images/loswp/related-pdf-icon.png",
            "https://a.academia-assets.com/images/loswp/related-pdf-icon.png",
            "https://a.academia-assets.com/images/loswp/related-pdf-icon.png",
            "https://a.academia-assets.com/images/loswp/related-pdf-icon.png",
            "https://a.academia-assets.com/images/loswp/related-pdf-icon.png",
            "https://a.academia-assets.com/images/loswp/related-pdf-icon.png",
            "https://a.academia-assets.com/images/loswp/related-pdf-icon.png",
            "https://a.academia-assets.com/images/loswp/related-pdf-icon.png",
            "https://a.academia-assets.com/images/loswp/related-pdf-icon.png",
            "https://a.academia-assets.com/images/loswp/related-pdf-icon.png",
            "https://a.academia-assets.com/images/loswp/related-pdf-icon.png",
            "https://a.academia-assets.com/images/loswp/related-pdf-icon.png",
            "https://a.academia-assets.com/images/loswp/related-pdf-icon.png",
            "https://a.academia-assets.com/images/loswp/related-pdf-icon.png",
            "https://a.academia-assets.com/images/loswp/related-pdf-icon.png",
            "https://a.academia-assets.com/images/loswp/related-pdf-icon.png",
            "https://a.academia-assets.com/images/loswp/related-pdf-icon.png",
            "https://a.academia-assets.com/images/loswp/related-pdf-icon.png",
            "https://a.academia-assets.com/images/loswp/related-pdf-icon.png",
            "https://a.academia-assets.com/images/loswp/related-pdf-icon.png"
        ],
        "movies": [],
        "keywords": [],
        "meta_keywords": [
            ""
        ],
        "tags": null,
        "authors": [
            "Giacomo Pezzano",
            "unito.academia.edu"
        ],
        "publish_date": "2013-01-14T00:00:00",
        "summary": "",
        "meta_description": "[Review] Costanzo Preve, “Elogio del comunitarismo”, Controcorrente, Napoli 2006",
        "meta_lang": "",
        "meta_favicon": "",
        "meta_site_name": "",
        "canonical_link": "https://www.academia.edu/2400400/_Review_Costanzo_Preve_Elogio_del_comunitarismo_Controcorrente_Napoli_2006",
        "text": "Poveri e povertà sono quel significante da riempire, dunque. “Il ‘povero’ diventa così il risultato di un lungo e complesso lavoro tecnico, giuridico e amministrativo che trasforma la sua ‘povertà’ in una costruzione sociale. Tale costruzione è ispirata da progetti diversi, ma convergenti, che provano a guidare i ‘poveri’, spingendoli a ‘cercare un lavoro’ e, se è possibile, a trovarne almeno uno. In fondo, non importa quale” (p. 12). È uno dei passi assai suggestivi dell’ultimo libro di Roberto Ciccarelli. Un’inchiesta rigorosa sul welfare, sulle trasformazioni della “forza lavoro”, sulla fenomenologia del “capitale umano” e, fra l’altro, anche del “Quinto Stato”, ossia, della moltitudine di lavori e di vite precarie, di coloro che dal neoliberismo e dalle sue crisi hanno subito “il senso della perdita di una posizione sociale” e di una identità. In questa ricerca cui va il merito di aver complicato l’analisi, altrimenti assai semplicistica se non leziosa che interpreta la povertà come fenomeno da fronteggiare con azioni filantropiche per ripulire le coscienze borghesi, Ciccarelli redige innanzitutto un glossario genealogico sui termini entrati nel senso comune (in appendice al volume si trova la voce “glossario”), e al contempo una guida degli affetti, in senso spinoziano, cioè, delle passioni che suscitano la povertà o l’essere povero, fino a provocare quei sillogismi, ormai assunti come naturali, per cui la condizione di povertà arrischia la proprietà privata, essendo assai incline a condotte illegali e incasellabile fra le “classi pericolose”. Il discorso di Ciccarelli non fa una piega e spinge a compiere un passo in avanti soprattutto alle analisi prodotte in questi anni, che sono anche programmi per un pensiero e per delle pratiche radicali all’altezza della sfida neoliberista. Sono tattiche per riacciuffare il bandolo della matassa e per incominciare a fargliela pagare. Il commonfare è un welfare del comune e della cooperazione sociale, di ciò che ci viene espropriato: un welfare adeguato al nuovo paradigma di accumulazione che, mettendo a lavoro e a valore la vita, estrae profitto espropriando la riproduzione sociale e il general intellect. Qualsiasi politica di welfare che abbia a cuore la coesione sociale non può quindi che partire dal comune. E, iuxta propria principia, come critica dell’economia politica, andrebbe ripresa la formula del “rifiuto del lavoro”. Formula che Toni Negri, in linea con il marxismo rivoluzionario, ci ha insegnato essere il baricentro della politica non dialettica di una relazione costruttiva, costituente, fra teoria e pratica rivoluzionaria. Situata dentro e contro lo sviluppo del capitale."
    }
}