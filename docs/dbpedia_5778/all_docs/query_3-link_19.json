{
    "id": "dbpedia_5778_3",
    "rank": 19,
    "data": {
        "url": "https://no.wikipedia.org/wiki/Friedrich_von_Rabenau",
        "read_more_link": "",
        "language": "en",
        "title": "Friedrich von Rabenau – Wikipedia",
        "top_image": "https://upload.wikimedia.org/wikipedia/commons/3/39/Bundesarchiv_Bild_183-C05192%2C_Friedrich_v._Rabenau.jpg",
        "meta_img": "https://upload.wikimedia.org/wikipedia/commons/3/39/Bundesarchiv_Bild_183-C05192%2C_Friedrich_v._Rabenau.jpg",
        "images": [
            "https://no.wikipedia.org/static/images/icons/wikipedia.png",
            "https://no.wikipedia.org/static/images/mobile/copyright/wikipedia-wordmark-en.svg",
            "https://no.wikipedia.org/static/images/mobile/copyright/wikipedia-tagline-no.svg",
            "https://upload.wikimedia.org/wikipedia/commons/thumb/3/39/Bundesarchiv_Bild_183-C05192%2C_Friedrich_v._Rabenau.jpg/250px-Bundesarchiv_Bild_183-C05192%2C_Friedrich_v._Rabenau.jpg",
            "https://upload.wikimedia.org/wikipedia/commons/thumb/8/8a/OOjs_UI_icon_edit-ltr-progressive.svg/10px-OOjs_UI_icon_edit-ltr-progressive.svg.png",
            "https://upload.wikimedia.org/wikipedia/commons/thumb/8/8a/OOjs_UI_icon_edit-ltr-progressive.svg/10px-OOjs_UI_icon_edit-ltr-progressive.svg.png",
            "https://upload.wikimedia.org/wikipedia/commons/thumb/8/8a/OOjs_UI_icon_edit-ltr-progressive.svg/10px-OOjs_UI_icon_edit-ltr-progressive.svg.png",
            "https://upload.wikimedia.org/wikipedia/commons/4/4f/Rabenau-Wappen.jpg",
            "https://upload.wikimedia.org/wikipedia/commons/thumb/c/c2/Flossenb%C3%BCrg_April_9_1945_Memorial.JPG/250px-Flossenb%C3%BCrg_April_9_1945_Memorial.JPG",
            "https://login.wikimedia.org/wiki/Special:CentralAutoLogin/start?type=1x1",
            "https://no.wikipedia.org/static/images/footer/wikimedia-button.svg",
            "https://no.wikipedia.org/static/images/footer/poweredby_mediawiki.svg"
        ],
        "movies": [],
        "keywords": [],
        "meta_keywords": [
            ""
        ],
        "tags": null,
        "authors": [
            "Bidragsytere til Wikimedia-prosjektene"
        ],
        "publish_date": "2017-02-26T08:10:41+00:00",
        "summary": "",
        "meta_description": "",
        "meta_lang": "nb",
        "meta_favicon": "/static/apple-touch/wikipedia.png",
        "meta_site_name": "",
        "canonical_link": "https://no.wikipedia.org/wiki/Friedrich_von_Rabenau",
        "text": "Friedrich von Rabenau Født10. okt. 1884\n\nBerlinDød15. apr. 1945 (60 år)\n\nFlossenbürg konsentrasjonsleir\n\nHengningBeskjeftigelseMilitærhistoriker, teolog, arkivar, militært personell, motstandskjemper Akademisk gradDoktor nauk i filosofiUtdannet vedHumboldt-Universität zu BerlinSøskenKarl Wilhelm Friedrich von RabenauNasjonalitetTysklandUtmerkelser3. klasse av MilitærfortjenstkorsetVåpenartHæren (Wehrmacht)Militær gradArtillerigeneralDeltok iFørste verdenskrig, andre verdenskrig Våpenskjold\n\nFriedrich von Rabenau (født 10. oktober 1884 i Berlin, død 15. april 1945) var en tysk general, teolog, og motstander av nasjonalsosialismen. Han ble arrestert, satt i konsentrasjonsleir og skutt på ordre av Himmler.\n\nLiv og virke\n\n[rediger | rediger kilde]\n\nRabenau ble født i Berlin til legen Friedrich von Rabenau (1847–1885) og Wally, født Noebel. Han sluttet seg til den prøyssiske armé i 1903.\n\nHan ble medlem av det 72. feltartilleriregiment (stasjonert i Danzig), tjenestegjorde i første verdenskrig og fortsatte sin karriere i Weimar-republikkens Reichswehr.[1] I 1936 ble von Rabenau av daværende leder for generalstaben, generaloberst Ludwig August Theodor Beck gitt oppdraget å etablere det første sentrale arkiv for den tyske hæren i Potsdam. Han var godt egnet til oppgaven, Rabenau prøvde å hindre ideologiske forfalskninger med en vitenskapelig flid i å samle kilder som var uten sidestykke.\n\nAndre verdenskrig\n\n[rediger | rediger kilde]\n\nHans kristne tro ledet ham tidlig til å bli med i motstanden mot nazismen. Rabenau var Rechtsritteri den tyske Johannesordenen.[2] Som en protestantisk kristen og general bad han Reichsführer SS Heinrich Himmler om tillatelse til å få ta over Abbediet Maria Laach som var blitt beslaglagt av nazistene fra den katolske kirkes kardinal Graf von Galen i Münster. Rabenau sluttet seg til en motstandsgruppe, selv om han bare fungere som en kanal mellom generaloberst Ludwig Beck og Carl Friedrich Goerdeler som han kjente fra sin tid som en Abteilungskommandeur («Avdelingskommandør») i Königsberg (nå Kaliningrad).\n\nPå midten av 1942 ble von Rabenau fjernet fra sin stilling, og overført til Führerreserve (en klassifisering for høyere offiserer som var uten kommando, som ofte ble brukt av Hitler for å skyve til side offiserer som han ikke var fornøyd med) fra hans nåværende rang som General der Artillerie («artillerigeneral») og dermed ble han førtidspensjonert. Han studerte protestantisk teologi ved Universitetet i Berlin og i 1943 tok han Licentiatus theologiae på sin avhandling om militær likestilling.[3]\n\nVon Rabenau ble arrestert i kjølvannet av 20. juli-attentatet. Uten å ha blitt anklaget, eller forsøkt anklaget, ble han, som en av de siste innsatte som var igjen i Flossenbürg konsentrasjonsleir, skutt på ordre av Himmler. Ordren ble utstedt på papir av Gestapo-sjef Heinrich Müller, med en ytterligere ordre om å rapportere at deres død var en følge av et alliert flyangrep. Flossenburg Memorial gir feilaktig dato for Rabenaus død, egentlig mord som 9. april 1945.\n\nHan etterlot seg enken, Eva Kautz og deres to døtre.\n\nUtmerkelser og dekorasjoner\n\n[rediger | rediger kilde]"
    }
}