{
    "id": "dbpedia_7396_0",
    "rank": 5,
    "data": {
        "url": "https://thespiritofghazals.blogspot.com/2017/12/best-urdu-shayari-poetry-and-ghazal-of-Noshi-Gilani.html",
        "read_more_link": "",
        "language": "en",
        "title": "Best Urdu Shayari,poetry and Ghazal of Noshi Gilani Collection",
        "top_image": "https://1.bp.blogspot.com/-M5FSY1tW0TU/WkjOK1qZ48I/AAAAAAAAASY/E56-q2z2DqQwvDehU3oinIFn4hgkA7oogCLcBGAs/w1200-h630-p-k-no-nu/kisiharfmain2.jpg",
        "meta_img": "https://1.bp.blogspot.com/-M5FSY1tW0TU/WkjOK1qZ48I/AAAAAAAAASY/E56-q2z2DqQwvDehU3oinIFn4hgkA7oogCLcBGAs/w1200-h630-p-k-no-nu/kisiharfmain2.jpg",
        "images": [
            "https://1.bp.blogspot.com/-tzUjQQBxbIg/Xbbi8Z_TLtI/AAAAAAAAAtk/rWkazgmXMAYcGWeD5binxQt5V4K88muvgCK4BGAYYCw/s1600/Thespiritofghazals-logo.png",
            "https://lh3.googleusercontent.com/blogger_img_proxy/AEn0k_tM5cFDNPby851vhUEKT-IfPjYCJwIHxUoqGz0DDTjo7W0Rw1grxM2w4GcAifNBzLbAMnUPP9C1nJrcf3FkF0Q03Kc5COXqEFa0KONPoSvhNZQt4QLwxo4=s0-d",
            "https://1.bp.blogspot.com/-7Kd9qaiRHuA/WaEtZyc70TI/AAAAAAAADsA/7WUYBVoY-UwwjdEP3kDFPvH9htN0dDKgQCLcBGAs/s1600/demo-image.jpg",
            "https://1.bp.blogspot.com/-M5FSY1tW0TU/WkjOK1qZ48I/AAAAAAAAASY/E56-q2z2DqQwvDehU3oinIFn4hgkA7oogCLcBGAs/s640/kisiharfmain2.jpg",
            "https://1.bp.blogspot.com/-M5FSY1tW0TU/WkjOK1qZ48I/AAAAAAAAASY/E56-q2z2DqQwvDehU3oinIFn4hgkA7oogCLcBGAs/s640/kisiharfmain2.jpg",
            "https://resources.blogblog.com/img/icon18_edit_allbkg.gif",
            "https://4.bp.blogspot.com/-lDKMH_ltF5Q/WlM5AbCEnxI/AAAAAAAAAXs/-yiCHBDlQfwcho2obNBBkwdBAr0hp0YHgCLcBGAs/s72-c/Kumar-Vishwas.jpg",
            "https://4.bp.blogspot.com/--fu4eOjI4xw/Wj4Dod_WLNI/AAAAAAAAANc/uv7qPtiCSU0vQt2UomBseP5iRZF10oikgCPcBGAYYCw/s72-c/PicsArt_12-15-01.25.59.jpg",
            "https://2.bp.blogspot.com/-mEPdVkcVzjc/WlNDouiEwTI/AAAAAAAAAYE/XvJrz5TCcKwKCYlwis4b2FVL59KxIoe7gCLcBGAs/s72-c/Kumar-Vishwas%2B1.jpg",
            "https://3.bp.blogspot.com/-tUUXq7KPW3Q/WkjM2zUTf5I/AAAAAAAAASA/owB-RLDPFlcxVkrcUNlOidGpqqHFruXeQCLcBGAs/s72-c/23622009_1898925040132649_4298207855548522203_n.png",
            "https://1.bp.blogspot.com/-nmWWlvr-8JY/W12L-djojoI/AAAAAAAAAiI/0O9008kgWXE7vu3hjs2XFfDhSj-pWMTIQCEwYBhgL/s72-c/maxresdefault.jpg"
        ],
        "movies": [],
        "keywords": [],
        "meta_keywords": [
            "Best Urdu Shayari",
            "poetry and Ghazal of Noshi Gilani Collection",
            "The Spirit of Ghazals - लफ़्ज़ों का खेल | Urdu & Hindi Poetry",
            "Shayari of Famous Poets: Best Urdu Shayari",
            "poetry and Ghazal of Noshi Gilani Collection",
            "The Spirit of Ghazals - लफ़्ज़ों का खेल | Urdu & Hindi Poetry",
            "Shayari of Famous Poets"
        ],
        "tags": null,
        "authors": [
            "Mr.Kumar Shashi"
        ],
        "publish_date": "2017-12-24T00:00:00",
        "summary": "",
        "meta_description": "Thespiritofghazals is a Ghazal Poetry, Ghazal Shayari of Popular Poets Latest and Old Hindi & Urdu Ghazals Shayari Poetry And Lyrics Collection",
        "meta_lang": "",
        "meta_favicon": "https://thespiritofghazals.blogspot.com/favicon.ico",
        "meta_site_name": "The Spirit of Ghazals - लफ़्ज़ों का खेल | Urdu & Hindi Poetry, Shayari of Famous Poets",
        "canonical_link": "https://thespiritofghazals.blogspot.com/2017/12/best-urdu-shayari-poetry-and-ghazal-of-Noshi-Gilani.html",
        "text": "About Noshi Gilani\n\nThe Spirit of Ghazals - लफ़्ज़ों का खेल has lots of Urdu Noshi Gilani Poetry. Feel free to add your own Noshi Gilani Shayari here.\n\nNoshi Gilani was born on 14th March 1964 in Bahawalpur Pakistan but moved to Australia after marriage She is one the leading poets of her generation. Some of her important works include Aakhri Khawahish, Mohabatain Jab Sumar Kurna, Udas Honay Kay Din Naheen, Pehla Lafz Mohabat Likha, Selected poems like Ay Meeray Shareek-E-Risal-E-Jaan, Hum Tera Intezaar Kurtey Rahey, “Hawa Chupke se Kehti Hai”,etc. Gilani co-founded the Urdu Academy of Australia (Sydney) in 2009 which promotes Urdu Poetry and literature. Noshi Gilani is a famous female poet belonging from Pakistan. She was born in Bahawalpur city. She has written few poetry books which include Mohabatain Jab Sumar Kurna, Udas Honay Kay Din Naheen, Pehla Lafz Mohabat Likha, Hum Tera Intezaar Kurtey Rahey and Hawa Chupke se Kehti Hai. Keep visiting us for more Noshi Gilani Poetry.\n\nBest Urdu Shayari,poetry and Ghazal of Noshi Gilani Collection Part-1\n\nYeh meri umar, mere maah o saal de us ko..\n\nYeh meri umar, mere maah-o-saal de us ko,\n\nMere khuda mere dukh se nikaal de us ko,\n\nWoh chup kharra hai keyi din se teri khatir to,\n\nKawaarr khol de azn-e-sawaal de us ko,\n\nAzaab-e-badnazri ka jise shauur na ho,\n\nYeh meri aankhen, mere hadh-o-haal de us ko,\n\nYeh dekhna shab-e-hijraan ke kis ki dasstak hai,\n\nVisaal rut hai agar woh, to ttaal de us ko,\n\nWoh jis ka harf-e-duaa roshni hai mere liye,\n\nMain bujh bhi jaaon to maula ujaal de us ko..\n\nMohabbat ki aseeri se rehaayi maangte rehna..\n\nMohabbat ki aseeri se rehaayi maangte rehna,\n\nBohat asaan nahin hota, judaayi maangte rehna,\n\nZara sa ishq kar lena, zara si aankh-bhar lena,\n\nIwwaz is ke magar saari khudaayi mangte rehna,\n\nKabhi mehroom hontton par duaa ka harf rakh dena,\n\nKabhi wehshat main us ki na-rasaayi mangte rehna,\n\nWafaaon ke tasalssul se mohabbat rooth jati hai,\n\nKahani main zara si bewafaayi maangte rehna,\n\nAjab hai wehshat-e-jaan bhi ke aadat ho gayi dil ki,\n\nSakoot-e-shaam gham se se humnawaayi mangte rehna,\n\nKabhi bache ke nanhe hath par titlee ke par rakhna,\n\nKabhi phir us ke rangon se rehaayi maangte rehna..\n\nTeri khushbu nahin milti, tera lehja nahin milta.\n\nTeri khushbuu nahin milti, tera lehja nahin milta,\n\nHumen to sheher main koi tere jaisa nahin milta,\n\nYeh kesi dhund main hum tum safar aghaaz kar bethe,\n\nTumhe ankhen nahin milti, humen chehra nahin milta,\n\nHar ik tadbeer apni raayegaan thehri mohabbat main,\n\nKisi bhi khawb ko tabeer ka rasta nahin milta,\n\nBhala us ke dukhon ki raat ka koi mudaava hai,\n\nWoh maan jis ko kabhi khoya hua bacha nahin milta..\n\nBohat tareek sehraa ho geya hai..\n\nBohat tareek sehraa ho geya hai,\n\nHavaa ka shor gehraa ho geya hai,\n\nKisi ke lamss ka yeh mojza hai,\n\nBadan saara sunehra ho geya hai,\n\nYeh dil dekhoon ke jis ke chaar janib,\n\nTeri yaadon ka pehraa ho geya hai,\n\nWohi hai haal-o-hadh me roshni si,\n\nPr til aankhon ka gehraa ho geya hai,\n\nKabhi uss shakss ko dekha hai tum ne,\n\nMohabbat se sunehraa ho geya hai..\n\nSheher walon se chup chupa kar kitab likhoon..\n\nAjeeb khawhish hai sheher walon se chup chupa kar kitab likhoon,\n\nTumhare naam apni zindagi ki kitaab ka intisaab likhoon,\n\nWoh lamha kitna ajeeb tha jab hamari aankhen gale mili theen,\n\nMain kis tarah ab mohabbaton ki shikastagi ka azaab likhoon,\n\nTumhi ne mere ujaarr raston pe khawhishon ke diye jalaaye,\n\nTumhi ne chaaha tha khushhk honton se chahton ke gulaab likhoon,\n\nKabhi woh din they ke neend aankhon ki sarhadon se pare pare thi,\n\nMagar ab jab bhi sona chaahon tumhari yaadon ke khawb likhoon,\n\nMain tanha larrki dayaar -e-shab main jalaaon sach ke diye kahan tak,\n\nSiyaah-kaaron ki saltanat me main kis tarah aftaab likhoon,\n\nQayaadton ke junoon main jin ke qadam lahuu se range huye hain,\n\nYeh mere bass main nahin hai ke logo ko izzat-maab likhoon,\n\nYehi bohat hai ke in labon ko sadaa se mehroom kar ke rakh doon,\n\nMagar yeh kesi musaalahat hai samandron ko saraab likhoon..\n\nAb kis se kahen aur kon sune jo haal tumhare baad hua..\n\nAb kis se kahen aur kon sune jo haal tumhare baad hua,\n\nIs dil ki jheel si ankhon main ik khawb bohat barbaad hua,\n\nYeh hijr-hava bhi dushman hai is naam ke saare rangon ki,\n\nWoh naam jo mere honton pr khushbuu ki tarah abaad raha,\n\nUs sheher me kitne chehre they kuch yaad nahi sab bhool gaye,\n\nIk shakss kitabon jesa tha woh shakss zubaani yaad hua,\n\nWoh apne gaaon ki galiyan thi dil jin main nachta gaata tha,\n\nAb iss se fark nahi parta nashaad hua ya shaad hua,\n\nBenaam satayesh rehti thi in gehri saanvli aankhon main,\n\nAissa to kabhi socha bhi na tha dil ab jitna bedaad hua..\n\nAb apne faisle per khud ulajhne kyun lagi hoon..\n\nAb apne faisle per khud ulajhne kyun lagi hoon,\n\nZara si baat par itna bikharne kyun lagi hoon,\n\nWoh jiss mausam ki ab tak muntazir ankhen thi meri,\n\nUssi mausam se ab main itna darne kyun lagi hoon,\n\nMujhe nadeeda raston per safar ka shauq bhi tha,\n\nThakan paaon se liptti hai to marne kyun lagi hoon,\n\nMujhe yeh chaar deewari ki ronaq maar daale gi,\n\nMain ik imkaan thi manzil ka mittne kyun lagi hoon,\n\nMain jiss ko kam se kam mehsoos karna chahti thi,\n\nUssi ki baat ko itna samajhne kyun lagi hoon,\n\nJo mere dil ki galiyon se kabhi guzra nahin tha,\n\nAb apne hath se khat us ko likhne kyun lagi hoon,\n\nBadan ki raakh tak bhi raston main na bache gi,\n\nBarasti baarishon main yoon sulagne kyun lagi hoon,\n\nWohi suraj hai dukh ka phir yeh aesa kya hua hai,\n\nMain pathar thi to akhir ab pighalne kyun lagi hoon..\n\nMohabtain jab shumaar karna to sazishen bhi shumaar karna..\n\nMohabtain jab shumaar karna to sazishen bhi shumaar karna,\n\nJo mere hisse main aayi hain woh aziyaten bhi shumaar karna,\n\nJalaye rakhoon gi subah tak main tumhare raste mein apni ankhen,\n\nMagar kahin zabt toot jaye to barishen bhi shumaar karna,\n\nJo harf loh-e-wafaa pe likhe huye hain in ko bhi dekh lena,\n\nJo raayegan ho gayin woh sari ibaartain bhi shumaar karna,\n\nYeh sardiyon ka udaas mausam ke dharrkne barf ho gayi hain,\n\nJab in ki yakh-bastgi parakhna, tamaazten bhi shumaar karna,\n\nTum apni majbooriyon ke qisse zaroor likhna wazahton se,\n\nJo meri ankhon main jal bujhi hain woh khawhishen bhi shumaar karna..\n\nKissi harf main kissi baab main nahin aye ga..\n\nKissi harf main kissi baab main nahin aye ga,\n\nTera zikar meri kitaab main nahin aye ga,\n\nNahin jaye gi kisi ankh se kahin roshni,\n\nKoi khawb is ke azaab main nahin aaye ga,\n\nKoi khud ko sehraa nahin kare ga meri tarah,\n\nKoi khawhishon ke saraab main nahin aye ga,\n\nDil-e-badgumaan tere mausmon ko naveed ho,\n\nKoi khaar dast-e-gulab main nahin aye ga,\n\nUsay lakh dil se pukaar lo usay dekh lo,\n\nKoi aik harf jawab main nahin aye ga,\n\nTeri raah takte rahe agarche khabar bhi thi,\n\nKe yeh din bhi tere hisaab main nahin aye ga..\n\nJo dard ke sehra mein akela bhi bohat hai..\n\nJo dard ke sehra mein akela bhi bohat hai,\n\nUske liye deewar ka saya bhi bohat hai,\n\nDekha nahi tanhayi mein tum ne kabhi usko, ,\n\nBichhrre hue logon ke liye roya bhi bohat hai,\n\nKuch tujhko mohabbat par yakeen tha na wafa par,\n\nKuch dukh meri taqdeer mein likha bhi bohat hai,\n\nBeenai andheron se bhala kaise bachata,\n\nEk shakhs tere hijr mein jaga bohat hai,\n\nWo aur hai jo chhu kar tujhe dekhna chahte,\n\nMujhko tere khwabki duniya bhi bohat hai,\n\nKirdar se mehroom tha ye sheher to is na,\n\nHumko dar-o-deewar par likha bhi bohat hai..\n\nDil Tha Ki Khush Khyaal Tujhe Dekh Kar Hua..\n\nDil tha ki khush khyaal tujhe dekh kar hua,\n\nye shehar be-misaal tujhe dekh kar hua.\n\nApne khilaaf shehar ke andhe huzoom mein,\n\ndil ko bahut malaal tujhe dekh kar hua.\n\nTool-e shab-e firaaq teri khair ho ki dil,\n\namaada-e visaal tujhe dekh kar hua.\n\nYe hum hu jaante hain judaai ke mod par,\n\niss dil ka jo bhi haal tujhe dekh kar hua.\n\nAayi na thi kabhi mere lafzon mein roshani,\n\naur mujh se ye kamaal tujhe dekh kar hua.\n\nBichhde toh jaise zehan muattal sa ho gaya,\n\nshehar-e sukhan bahaal tujhe dekh kar hua.\n\nPhir log aa gaye mera maazi kuredne,\n\nphir mujh se ek sawaal tujhe dekh kar hua. !!\n\nWoh Baat Baat Mein Itna Badalta Jaata Hai..\n\nWoh baat baat mein itna badalta jaata hai,\n\nki jis tarah koi lehja badalta jaata hai.\n\nYe aarzoo thi ki hum uss ke saath saath chalen,\n\nmagar woh shakhs toh raasta badalta jaata hai.\n\nRuttein wisaal ki ab khwaab hone waali hain,\n\nki uss ki baat ka lehja badalta jaata hai.\n\nReha jo dhoop mein sar par mere wahi aanchal,\n\nhawa chali hai toh kitna badalta jaata hai.\n\nWoh baat kar jise duniya bhi mo’tabar samjhe,\n\ntujhe khabar hai zamaana badalta jaata hai. !!\n\nIshq Karo Toh Ye Bhi Socho Arz-e Sawaal Se Pehle..\n\nIshq karo toh ye bhi socho arz-e sawaal se pehle,\n\nhijr ki poori raat aati hai subah-e wisaal se pehle.\n\nDil ka kya hai dil ne kitne manzar dekhe lekin,\n\naankhein paagal ho jaati hain ek khyaal se pehle.\n\nKis ne reit udaati shab mein aankhein khol ke rakhin,\n\nkoi ek misaal toh do na uss ki misaal se pehle.\n\nKaar-e mohabbat ek safar hai iss mein aa jaata hai,\n\nek zawaal aasaar sa raasta baab-e kamaal se pehle.\n\nIshq mein resham jaise waade aur khwaabon ka raasta,\n\njitna mumkin ho tayy kar lein gard-e malaal se pehle .!!\n\nYe Naam Mumkin Nahin Rahega, Muqaam Mumkin Nahin Rahega..\n\nYe naam mumkin nahin rahega, muqaam mumkin nahin rahega,\n\nghuroor lehje mein aa gaya toh kalaam mumkin nahin rahega.\n\nYe barf mausam jo shehar-e jaan mein kuchh aur lamhe thehar gaya toh,\n\nlahoo ka dil ki kisi gali mein muqaam mumkin nahin rahega.\n\nTum apni saanson se meri saansein alag toh karne lage ho lekin,\n\njo kaam aasaan samajh rahe ho woh kaam mumkin nahin rahega.\n\nWafa ka kaaghaz toh bheeg jaayega badgumaani ki baarishon mein,\n\nkhaton ki baaten toh khwaab hongi payaam mumkin nahin rahega.\n\nMain jaanti hun mujhe yaqeen hai agar kabhi tu mujhe bhula de,\n\ntoh teri aanhkon mein roshni ka qayaam mumkin nahin rahega.\n\nYe hum mohabbat mein la’taalluq se ho rahe hain toh dekh lena,\n\nduaayen toh khair kaun dega salaam mumkin nahin rahega . !!\n\nAb Kis Se Kahen Aur Kaun Sune Jo Haal Tumhare Baad Hua..\n\nAb kis se kahen aur kaun sune jo haal tumhare baad hua,\n\niss dil ki jheel si aankhon mein ek khwaab bahut barbaad hua.\n\nYe hijr-hawa bhi dushman hai iss naam ke saare rangon ki,\n\nwoh naam jo mere honthon par khushboo ki tarah aabaad hua.\n\nUss shehar mein kitne chehre the kuchh yaad nahin sab bhool gaye,\n\nek shakhs kitaabon jaisa tha woh shakhs zubaani yaad hua.\n\nWoh apne gaaon ki galiyaan thi dil jin mein naachta gaata tha,\n\nab iss se farq nahin padta nashaad hua ya shaad hua.\n\nBenaam sataaish rehti thi in gehri saanwali aankhon mein,\n\naisa toh kabhi socha bhi na tha dil ab jitna bedaad hua. !!\n\nKoi Mujh Ko Mera Bharpoor Sarapa La De..\n\nKoi mujh ko mera bharpoor sarapa la de,\n\nmere baazu, meri aankhein, mera chehra la de.\n\nAisa dariya jo kisi aur samundar mein gire,\n\niss se behtar hai ki mujh ko mera sehra la de.\n\nKuchh nahin chahiye tujh se aye meri umar-e rawaan,\n\nmera bachpan, mere jugnu, meri gudiya la de.\n\nNaya mausam meri beenaai ko tasleem nahin,\n\nmeri aankhon ko wohi khwaab puraana la de.\n\nJis ki aankhein mujhe andar se bhi padh sakti hon,\n\nkoi chehra toh mere shehar mein aisa la de.\n\nKashti-e jaan toh bhanwar mein hai kayi barson se,\n\naye khuda! ab toh dubo de ya kinaara la de. !!\n\nMohabbat Kam Nahi Hogi..\n\nMeri aankhein salamat hain,\n\nMera dil mere seene mein dhadakta hai,\n\nMujhe mehsoos hota hai..\n\nMohabbat kam nahi hogi.\n\nMohabbat ek wada hai..\n\nJo sachai ki undekhe kisi saat mein hota hai,\n\nKisi rahat mein hota hai.\n\nYe wada shayari ban ke mere jazbon mein dhulta hai.\n\nMujhe mehsoos hota hai..\n\nMohabbat kam nahi hogi.\n\nMohabbat ek mousam hai,\n\nKi jis mein khwaab ugte hain toh,\n\nKhwabon ki hari shakhein..\n\nGulaabon ko bulaati hain,\n\nUnhein khushboo banati hain.\n\nYe khushboo jab\n\nHumaari khidkiyon mein dastakien de kar guzrti hain\n\nMujhe mehsoos hota hai..\n\nMohabbat kam nahi hogi…!!\n\nWoh Phool Aise Chaman Mein Khila Gaya Chup Chaap..\n\nWafa ke waade woh saare bhula gaya chup chaap,\n\nWo mere dil ki deewaarein hila gaya chup chaap.\n\nGhum-e hayat ke taptey hue biyabaan mein,\n\nHumein chhod ke woh tanha chala gaya chup chaap.\n\nNa jaane kaun sa woh badnaseeb lamha tha,\n\nJo ghum ki aag mein mujh ko jala gaya chup chaap.\n\nMain jis ko chhooti hun woh zakhm deta hai,\n\nWoh phool aise chaman mein khila gaya chup chaap… !!\n\nBahut Aaraam Karna Chahti Hun..\n\nBahut Aaraam Karna Chahti Hun,\n\nYehi Ek Kaam Karna Chahti Hun.\n\nShaoor-e Aagahi Ek Almiaa Hai,\n\nIsey Neelaam Karna Chahti Hun.\n\nMain Apni Umar Ke Saare Asaasey,\n\nTumhaare Naam Karna Chahti Hun.\n\nTumhaare Kheima-e Khushbu Mein Reh Kar,\n\nMain Subah-o Shaam Karna Chahti Hun.\n\nCharaaghon Se Hawa Ki Dushmani Hai,\n\nIsey Nakaam Karna Chahti Hun. !!\n\nYe Meri Umar, Mere Maah-o Saal De Uss Ko..\n\nYe Meri Umar, Mere Maah-o Saal De Uss Ko,\n\nMere Khuda Mere Dukh Se Nikaal De Uss Ko …!\n\nTeri Tasweer Dekh Ke Bahut Roye..\n\nTujhe Khabar Nahi Hum Dekh Kar Bauht Roye,\n\nNayi Kitaab Mein Tasveer Ek Puraani Teri …!"
    }
}