{
    "id": "dbpedia_281_3",
    "rank": 75,
    "data": {
        "url": "https://him.mui.ac.ir/index.php/him/pages/view/article_11764.html%3Flang%3Den",
        "read_more_link": "",
        "language": "en",
        "title": "مدیریت اطلاعات سلامت",
        "top_image": "",
        "meta_img": "",
        "images": [
            "https://him.mui.ac.ir/index.php/him/pages/view/data/him/coversheet/logo_fa.png",
            "https://him.mui.ac.ir/index.php/him/pages/view/data/him/coversheet/head_fa.jpg",
            "https://him.mui.ac.ir/index.php/him/pages/view/data/him/coversheet/cover_fa.jpg",
            "https://him.mui.ac.ir/index.php/him/pages/view/data/him/news/1648116331_indx_.jpg"
        ],
        "movies": [],
        "keywords": [],
        "meta_keywords": [
            "مدیریت اطلاعات سلامت",
            "HIM"
        ],
        "tags": null,
        "authors": [],
        "publish_date": null,
        "summary": "",
        "meta_description": "مدیریت اطلاعات سلامت (HIM)",
        "meta_lang": "fa",
        "meta_favicon": "./data/him/coversheet/favicon.ico",
        "meta_site_name": "",
        "canonical_link": null,
        "text": "نامه به سردبیر مدیریت اطلاعات سلامت\n\nبداطلاعات سلامت\n\nمحمدرضا هاشمیان؛ پیمان ادیبی؛ فیروزه زارع فراشبندی\n\nدوره 20، شماره 4 ، دی 1402\n\nhttps://doi.org/10.48305/him.2024.42583.1183\n\nچکیده\n\nاطلاعات قابل اعتماد نقش مهمی در نظام سلامت دارند. با این وجود، گاهی جامعه با تحریف حقایق، دستکاری اطلاعات، به اشتراک گذاشتن اطلاعات بدون درک عواقب آن، و انتشار اخبار جعلی که انواعی از اختلالات اطلاعاتی هستند، مواجه است. Wardle وDerakhshan اختلالات اطلاعاتی را به سه دسته: «اطلاعات نادرست(Misinformation)»، «اطلاعات فریبنده(Disinformation)« و ... بیشتر اطلاعات قابل اعتماد نقش مهمی در نظام سلامت دارند. با این وجود، گاهی جامعه با تحریف حقایق، دستکاری اطلاعات، به اشتراک گذاشتن اطلاعات بدون درک عواقب آن، و انتشار اخبار جعلی که انواعی از اختلالات اطلاعاتی هستند، مواجه است. Wardle وDerakhshan اختلالات اطلاعاتی را به سه دسته: «اطلاعات نادرست(Misinformation)»، «اطلاعات فریبنده(Disinformation)« و «بداطلاعات(Malinformation)» طبقه‌بندی کرده‌اند (1). برخلاف اطلاعات فریبنده که مبتنی بر اطلاعات کاملاً نادرست هستند، بداطلاعات سلامت از اطلاعات متقن و قابل قبول پزشکی اما مشروط به شرایط خاص و یا اطلاعات نسبتاً درست سلامت استفاده می‌کند. این اطلاعات بدون در نظر گرفتن بافت اولیه یا در یک بافت نادرست ارائه می‌شوند تا افرادی که با آن مواجه میشوند را به سمت برداشت‌ها و نتیجه‌گیری‌های نادرست یا گمراه‌کننده هدایت کند. در واقع، بد اطلاعات، اطلاعات صحیح با پیکربندی مجدد (Reconfigured true information) است. هنگامی که پس‌زمینه یا بافت مانند زمان، مکان یا حریم خصوصی در نظر گرفته نمی‌شود، می‌تواند ادراکی در تضاد با واقعیت ایجاد کند و به افراد، سازمان‌ها و درک جمعی آسیب برساند (2). نکته مهم در گردش بداطلاعات سلامت، قصد و نیت فرستنده اطلاعات یا پیام است که به طور عمد و با سوء‌نیت و به منظور ایجاد آسیب واقعی یا ایجاد تهدید آسیب واقعی به شخص، سازمان یا کشور انجام می‌شود. بنابراین، در ترویج بداطلاعات، قصد فرد برای آسیب رساندن قطعی است، نه تصادفی که می‌تواند برای سایرین مضر و حتی خطرناک باشد و در عین حال جنبه مجرمانه نیز داشته باشد (3).\n\nمشاهده مقاله\n\nاصل مقاله 975.18 K\n\nمقاله پژوهشی مدیریت اطلاعات سلامت\n\nتبیین چالش ها ی اجرای نسخه نویسی الکترونیکی از دیدگاه پزشکان ؛ یک مطالعه کیفی\n\nندا برهانی مغانی؛ مرضیه معراجی؛ الهه هوشمند؛ سمیه فضائلی؛ مرجان وجدانی\n\nدوره 20، شماره 4 ، دی 1402، صفحه 182-189\n\nhttps://doi.org/10.48305/him.2024.42028.1136\n\nچکیده\n\nمقدمه:. با توجه به آغاز پیاده سازی نسخه نویسی الکترونیکی در کشور، مطالعه حاضر با هدف تبیین چالش های حین اجرای نسخه نویسی الکترونیکی از منظر پزشکان انجام گردید.روش بررسی این مطالعه به روش کیفی از طریق انجام مصاحبه با پزشکان شاغل در دانشگاه علوم پزشکی مشهد در سال 1401 انجام شد. مشارکت کنندگان به روش نمونه گیری هدفمند انتخاب شدند بعد از ... بیشتر مقدمه:. با توجه به آغاز پیاده سازی نسخه نویسی الکترونیکی در کشور، مطالعه حاضر با هدف تبیین چالش های حین اجرای نسخه نویسی الکترونیکی از منظر پزشکان انجام گردید.روش بررسی این مطالعه به روش کیفی از طریق انجام مصاحبه با پزشکان شاغل در دانشگاه علوم پزشکی مشهد در سال 1401 انجام شد. مشارکت کنندگان به روش نمونه گیری هدفمند انتخاب شدند بعد از انجام سه مصاحبه عمیق سوالات مصاحبه استخراج گردید. مصاحبه های نیمه ساختاریافته بعد از انجام، ضبط و پیاده سازی شدند، به منظور تحلیل آنها از روش تحلیل محتوا و نرم افزار مکس کیو نسخه10 استفاده گردید.یافته ها: در این مطالعه چالش ها در 2 طبقه اصلی شامل طبقه سازماندهی و طبقه زیرساخت دسته بندی شدند. چالش های سازماندهی ؛ چالش های مربوط به بیمه، ارجاع بیماران، آموزش و اطلاع رسانی به ذینفعان، نظارت و چالش های زیرساخت، رابط کاربری و پایگاه داده بودند. چالش های اصلی اجرای نسخه نویسی الکترونیک مربوط به قطعی و کندی سامانه ها و اینترنت و وجود سامانه های متعدد برای بیمه ها بود.نتیجه گیری: چالش های زیرساختی که از جمله موانع مهم در مسیر اجرای کامل طرح نسخه نویسی الکترونیکی محسوب می شود باید رفع گردد، به منظور بهبود مشکلات اجرا بایستی پایش مستمر سامانه ها ی نسخه نویسی مد نظر قرار گیردو نتایج بلافاصله اعمال گردد، به طور کلی اصلاح زیرساخت ها، یکپارچه نمودن سامانه های بیمه و استفاده از امضای الکترونیک و استانداردهای نسخه الکترونیکی و ارائه آموزش های کاربردی پیشنهاد می گردد.\n\nمشاهده مقاله\n\nاصل مقاله 1022.43 K\n\nمقاله پژوهشی مدیریت اطلاعات سلامت\n\nپیش‌بینی پذیرش بخش اورژانس با استفاده از داده‌کاوی (مطالعه موردی: بیمارستان امام علی شهرکرد)\n\nصبا پایدار؛ غلامعلی رئیسی اردلی؛ حسین رئیسی دزکی\n\nدوره 20، شماره 4 ، دی 1402، صفحه 190-197\n\nhttps://doi.org/10.48305/him.2024.42198.1151\n\nچکیده\n\nمقدمه: امروزه، بیمارستان‌ها با چالش‌هایی مانند ازدحام در بخش اورژانس و افزایش بی‌نظمی و اختلال در کار پرسنل مواجه هستند که سبب افزایش نارضایتی بیماران می‌شود. با پیشرفت هوش مصنوعی و گسترش علم داده‌کاوی، پیش‌بینی پذیرش بیماران اهمیت زیادی پیدا کرده است. هدف این پژوهش، پیش‌بینی پذیرش بیماران بخش اورژانس در بیمارستان امام‌علی ... بیشتر مقدمه: امروزه، بیمارستان‌ها با چالش‌هایی مانند ازدحام در بخش اورژانس و افزایش بی‌نظمی و اختلال در کار پرسنل مواجه هستند که سبب افزایش نارضایتی بیماران می‌شود. با پیشرفت هوش مصنوعی و گسترش علم داده‌کاوی، پیش‌بینی پذیرش بیماران اهمیت زیادی پیدا کرده است. هدف این پژوهش، پیش‌بینی پذیرش بیماران بخش اورژانس در بیمارستان امام‌علی (ع) شهرکرد است.روش بررسی: در این پژوهش، 2180 پرونده بیماران بخش اورژانس بیمارستان مورد بررسی قرار گرفت و اطلاعات اولیه بیماران شامل مشخصات فردی، علائم حیاتی بیمار و سطح تریاژ که توسط پرستاران در فرم تریاژ ثبت شده بود، استخراج شد. با استفاده از ماتریس مقایسات زوجی، ویژگی‌های مؤثر توسط خبرگان انتخاب شدند. سپس با استفاده از الگوریتم‌های بیز ساده، درخت تصمیم، جنگل تصادفی و ماشین بردار پشتیبان، داده‌ها طبقه‌بندی شدند.یافته‌ها: از بین ۱۴ ویژگی جمع‌آوری شده، ۹ ویژگی منتخب توسط خبرگان انتخاب شد و نتایج نشان داد که الگوریتم جنگل تصادفی با دقت ۲/۹۲ درصد و حساسیت 96 درصد و صحت 3/86 درصد نسبت به الگوریتم‌های بیز ساده ، ماشین بردار پشتیبان و درخت تصمیم بهترین عملکرد را در پیش‌بینی پذیرش بیماران این مطالعه موردی داشته است.نتیجه‌گیری: نتایج نشان می‌دهد که دقت مدل‌های یادگیری ماشین با استفاده از نظرات خبرگان در انتخاب ویژگی‌ها بیشتر می‌شود و و با توجه به حوزه مورد مطالعه، الگوریتم‌های یادگیری ماشین نتایج متفاوتی دارند که در این مطالعه الگوریتم جنگل تصادفی بهترین عملکرد را در پیش‌بینی پذیرش بیماران داشته است.\n\nمشاهده مقاله\n\nاصل مقاله 1.47 M\n\nمقالات پژوهشی مدیریت اطلاعات سلامت\n\nاثر مدیریت سایبرنتیک بر خطاهای پزشکی بیمارستان های منتخب دانشگاه علوم پزشکی تهران\n\nسپیده رضائی؛ سید مجتبی حسینی؛ خلیل علی محمدزاده\n\nدوره 20، شماره 4 ، دی 1402، صفحه 198-204\n\nhttps://doi.org/10.48305/him.2024.42330.1162\n\nچکیده\n\nمقدمه: افزایش روز افزون خطاهای پزشکی ضرر‌های جانی و مالی زیادی به نظام سلامت وارد کرده که می‌تواند ناشی از عدم مدیریت درست این خطاها و بررسی علت آن‌ها باشد. در راستای کمک به کنترل آن‌ها، پژوهش حاضر با هدف بررسی اثر مدیریت سایبرنتیک بر خطاهای پزشکی انجام شد.روش بررسی: پژوهش با روش توصیفی-همبستگی انجام شده است. نمونه پژوهش را پزشکان ... بیشتر مقدمه: افزایش روز افزون خطاهای پزشکی ضرر‌های جانی و مالی زیادی به نظام سلامت وارد کرده که می‌تواند ناشی از عدم مدیریت درست این خطاها و بررسی علت آن‌ها باشد. در راستای کمک به کنترل آن‌ها، پژوهش حاضر با هدف بررسی اثر مدیریت سایبرنتیک بر خطاهای پزشکی انجام شد.روش بررسی: پژوهش با روش توصیفی-همبستگی انجام شده است. نمونه پژوهش را پزشکان و پرستاران از چهار بیمارستان منتخب دانشگاه علوم پزشکی تهران در سال 1402 تشکیل دادند و در نهایت ۱۷۰ پرسشنامه و چک لیست جمع آوری شد. ابزار های گردآوری داده ها، پرسشنامه قربانی زاده و چک لیست شیرپا بود.برای تحلیل داده‌های از دو بخش آمار توصیفی و استنباطی استفاده شد و با نرم‌افزار SPSS-24 آنالیز گردید.یافته ها:یافته های پژوهش نشان داد بین مدیریت سایبرنتیک و خطاهای پزشکی ارتباط معنا داری وجود دارد و 9 درصد از تغییرات متغیر ملاک یعنی مدیریت سایبرنتیک، می‌تواند توسط متغیرهای خطاهای پزشکی تبیین شود. همچنین مدیریت سایبرنتیک بر خطاهای ارتباطیمقدمه: افزایش روز افزون خطاهای پزشکی ضرر‌های جانی و مالی زیادی به نظام سلامت وارد کرده که می‌تواند ناشی از عدم مدیریت درست این خطاها و بررسی علت آن‌ها باشد. از سویی، مدیریت این خطاها در شاخه سایبرنتیک و پیاده سازی کارکردهای آن نیز عامل موثر بر این قبیل مشکلات است. لذا این پژوهش با هدف بررسی رابطه مدیریت سایبرنتیک و خطاهای پزشکی انجام شد.روش بررسی: روش تحقیق از نظر هدف، کاربردی و از نظر گردآوری داده‌ها نیز توصیفی تحلیلی می‌باشد. جامعه آماری پژوهش پزشکان و پرستاران از چهار بیمارستان منتخب دانشگاه علوم پزشکی تهران در سال ۱۴۰۲ به تعداد ۱۷۰ نفر بودند و حجم نمونه آماری تحقیق با استفاده از روش نمونه گیری در دسترس به‌دست آورده شد. مهم‌ترین ابزار در روش میدانی پرسشنامه و چک لیست بود. در راستای سنجش متغییر مدیریت سایبرنتیک از پرسشنامه قربانی‌زاده (۱۳۸۹) و متغییر خطاهای پزشکی که در ۵ بعد عملکردی، بازبینی، بازیابی، تبادل اطلاعات(ارتباطی) و انتخابی بررسی شد از چک لیست شرپا (۱۹۸۶) استفاده شد. در این مطالعه از همسبتگی پیرسون و رگرسیون چند متغیره استفاده شد. جهت تجزیه و تحلیل داده‌های پژوهش از نرم‌افزار۲۴ SPSS- استفاده گردید.یافته‌ها: بین مولفه‌های مدیریت سایبرنتیک و خطاهای پزشکی رابطه معنا داری وجود دارد. مدیریت سایبرنتیک بر خطاهای عملکردی (۰۰۹/۰ p-value=)، بازبینی (۰۱۱/۰ (p-value= ، بازیابی (۰۰۱/۰ (p-value=و خطاها‌‌ی ارتباطی (۰۱۴/۰ (p-value= تاثیرگذار است و بر خطاهای انتخابی(۷۹۶/۰ p-value= ) اثری ندارد.نتیجه‌گیری: نتایج تحقیق حاکی از آن بود که پیاده‌سازی هر چه بیشتر ویژگی‌های مدیریت سایبرنتیک در مراحل مختلف بروز خطاهای پزشکی می‌تواند باعث کاهش بروز خطاهای عملکردی (ناشی از عملکرد ناقص یا اشتباه یا عدم عمل)، بازبینی (بررسی اطلاعات بصورت ناقص یا عدم انجام یا اشتباه)، بازیابی (ناشی از دسترسی ناقص و اشتباه به اطلاعات یا عدم آن)، ارتباطی (ناشی از عدم تبادل اطلاعات یا ناقص انجام شدن یا اشتباه در آن ) و انتخابی (ناشی از اشتباه در انتخاب یا حذف انتخاب) شود.\n\nمشاهده مقاله\n\nاصل مقاله 1.01 M\n\nمقاله پژوهشی مدیریت اطلاعات سلامت\n\nاثرگذاری‌اجتماعی کاربست تحقیقات پزشکی با رویکرد فراترکیب\n\nنجمه ناظری؛ علی شعبانی؛ مصطفی حسینی گلکار؛ علیرضا نوروزی\n\nدوره 20، شماره 4 ، دی 1402، صفحه 205-213\n\nhttps://doi.org/10.48305/him.2024.42609.1187\n\nچکیده\n\nمقدمه: ارزیابی تحقیقات علوم پزشکی، به شدت به سمت ارزیابی اثرگذاری‌‌اجتماعی پیش می‌روند. هدف پژوهش شناسایی مؤلفه‌های مدل اثرگذاری‌اجتماعی کاربست تحقیقات پزشکی است.روش بررسی: پژوهش برای اولین بار، با رویکرد کیفی فراترکیب به بررسی نظام‌مند و تحلیل پژوهش‌های انجام شده (8 منبع فارسی و 29 منبع انگلیسی با موضوع اثرگذاری‌اجتماعی کاربست ... بیشتر مقدمه: ارزیابی تحقیقات علوم پزشکی، به شدت به سمت ارزیابی اثرگذاری‌‌اجتماعی پیش می‌روند. هدف پژوهش شناسایی مؤلفه‌های مدل اثرگذاری‌اجتماعی کاربست تحقیقات پزشکی است.روش بررسی: پژوهش برای اولین بار، با رویکرد کیفی فراترکیب به بررسی نظام‌مند و تحلیل پژوهش‌های انجام شده (8 منبع فارسی و 29 منبع انگلیسی با موضوع اثرگذاری‌اجتماعی کاربست تحقیقات پزشکی) پرداخت. بازه زمانی پژوهش 1990 میلادی تا ژوئن 2022 میلادی برای مقالات خارجی و 1377 تا خرداد 1401 شمسی برای مقالات فارسی است. برهمین اساس 37 منبع از میان منابع موجود برگزیده و تحلیل شدند. به منظور اعتبارسنجی نتایج از ضریب کاپا استفاده شد. سپس بر اساس نتایج حاصل از آن، چارچوب مفهومی شامل مفاهیم و مقوله‎ها در هر یک از منابع مورد بررسی ارائه شد.یافته‎ها: در نتیجه تحلیل مطالعات انجام شده، یافته‌های پژوهش با 147 کد، 24 مفهوم، 12 مقوله و 6 مضمون شامل «حکمرانی دانش، تولید و تبادل دانش، انتشار و انتقال دانش، بسیج دانش، ترویج دانش و کاربست دانش» است.نتیجه‎گیری: چارچوب مفهومی اثرگذاری‌اجتماعی کاربست تحقیقات پزشکی، به منظور آشکارسازی فرایندهای حکمرانی دانش و تولید و تبادل دانش، از الگوی تعاملی، سرمایۀ رابطه‌ای و نزدیک کردن دنیای پژوهشگران و سیاست‌گذاران به سمت تأکید بیشتر پژوهش‌ها با سرمایه‌گذاری صنعت و دولت شروع می‌شود. این فرایند با انتقال دانش و بسیج دانش به منظور ارزیابی و سنجش، با استفاده از دو راهبرد ساختار شبکه‌های مبادلات رسمی و غیررسمی و استفاده از واسطه‌گران، به تقویت نظام‌های پژوهشی با هدف پاسخگویی به نیازهای جامعه می‌پردازد.\n\nمشاهده مقاله\n\nاصل مقاله 1.29 M\n\nمقاله پژوهشی مدیریت اطلاعات سلامت\n\nبررسی نقش مهارتهای جستجوی اطلاعات آنلاین بر سواد اطلاعات سلامت زنان باردار در طول دوره بارداری\n\nمریم اخوتی؛ نجمه ایزدی فر\n\nدوره 20، شماره 4 ، دی 1402\n\nhttps://doi.org/10.48305/him.2024.42311.1159\n\nچکیده\n\nمقدمه: حفظ تندرستی مادر و جنین در دوران بارداری، نیازمند آگاهی از مراقبت‌های بارداری است. هدف پژوهش بررسی نقش مهارت‌های جستجوی آنلاین زنان باردار شهر کهنوج در ارتقای رفتار جستجوی اطلاعات سلامت آنها در طول دوره بارداری است. پژوهش حاضر از لحاظ هدف، کاربردی و به لحاظ گردآوری داده‌ها از نوع تحقیقات نیمه‌آزمایشی (پیش‌آزمون-پس‌آزمون ... بیشتر مقدمه: حفظ تندرستی مادر و جنین در دوران بارداری، نیازمند آگاهی از مراقبت‌های بارداری است. هدف پژوهش بررسی نقش مهارت‌های جستجوی آنلاین زنان باردار شهر کهنوج در ارتقای رفتار جستجوی اطلاعات سلامت آنها در طول دوره بارداری است. پژوهش حاضر از لحاظ هدف، کاربردی و به لحاظ گردآوری داده‌ها از نوع تحقیقات نیمه‌آزمایشی (پیش‌آزمون-پس‌آزمون با گروه کنترل) است. جامعه آماری پژوهش زنان باردار شهر کهنوج است. نمونه پژوهش 48 نفر از زنان باردار این شهر بود که به صورت تصادفی در دسترس انتخاب و به دو گروه آزمایش و کنترل تقسیم شدند. ابزار گردآوری داده‌ها پرسشنامه محقق ساخته بود. روایی پرسشنامه از سوی متخصصان تأیید و ضریب آلفای کرونباخ آن برابر با 828/0 بود. داده‌ها به وسیله نرم افزار SPSS مورد تجزیه و تحلیل قرار گرفت. یافته‌ها: میانگین امتیازات سواد سلامت مادران پس از مداخلات آموزشی در گروه کنترل افزایش کمی داشته است ولی در گروه مداخله افزایش بیشتر بوده است. همچنین مهارتهای جستجوی اطلاعات پس از مداخلات آموزشی در گروه کنترل افزایش بسیار کم ولی در گروه مداخله این افزایش بسیار زیاد بوده است. به عبارت دیگر آموزش مهارتهای جستجوی اطلاعات به مادران گروه مداخله بر افزایش و ارتقاء مهارتهای جستجوی اطلاعات سلامت آنان در حوزه بارداری مؤثر بوده است. نتیجه‌گیری: آموزش مهارت‌های جست وجوی اطلاعات بر افزایش میزان آگاهی زنان باردار جهت حفظ مراقبت از خود و جنین تأثیر مثبتی داشت به طوری که در نهایت منجر به ارتقاء جستجوی اطلاعات سلامت آنان در دوره بارداری شد. کلیدواژه‌ها: سواد سلامت، مهارت‌های جستجوی اطلاعات، زنان باردار، جستجوی اطلاعات سلامت\n\nمشاهده مقاله\n\nاصل مقاله 1.1 M\n\nمقاله مروری نقلی مدیریت اطلاعات سلامت\n\nبررسی نیازهای اطلاعاتی حوزه پزشکی : مرور نظام‌مند پژوهش‌های منتشر شده در ایران\n\nالهام یزدانی؛ محمد مظاهری؛ فیروزه زارع فراشبندی؛ علیرضا رحیمی؛ احمد پاپی\n\nدوره 20، شماره 4 ، دی 1402\n\nhttps://doi.org/10.48305/him.2024.42123.1142\n\nچکیده\n\nمقدمه: افراد شاغل در حوزه پزشکی با مسائل اطلاعاتی مهم و مشترکی مواجه هستند که رفع آن‌ها نیازمند وجود اطلاعات دقیق، معتبر و قابل اعتمادی است. هدف پژوهش حاضر بررسی پژوهش‌های علمی نیازهای اطلاعاتی حوزه پزشکی به شیوه مروری است.روش بررسی: مطالعه حاضر به صورت مروری دامنه‌ای در پایگاه‌های اطلاعاتی داخلی وخارجی بدون محدودیت بازه زمانی ... بیشتر مقدمه: افراد شاغل در حوزه پزشکی با مسائل اطلاعاتی مهم و مشترکی مواجه هستند که رفع آن‌ها نیازمند وجود اطلاعات دقیق، معتبر و قابل اعتمادی است. هدف پژوهش حاضر بررسی پژوهش‌های علمی نیازهای اطلاعاتی حوزه پزشکی به شیوه مروری است.روش بررسی: مطالعه حاضر به صورت مروری دامنه‌ای در پایگاه‌های اطلاعاتی داخلی وخارجی بدون محدودیت بازه زمانی انجام شد. کُل مقالات بازیابی شده 1283 رکورد بود که پس از بررسی‌ها و تحلیل محتوا و حذف موارد غیرکاربردی و مواردی که دسترسی به متن کامل آن‌ها امکان پذیر نبود، 54 مقاله و پایان‌نامه مورد بررسی نهایی قرارگرفت. مقالات به دست آمده به روش توصیفی و تحلیل محتوا دسته‌بندی و تحلیل شد.یافته‌ها: مهمترین دلایل به وجود آوردنده نیازهای اطلاعاتی در دانشجویان، تکالیف آموزشی؛ در اعضای هیأت علمی، روزآمدسازی اطلاعات، در بین پرستاران و پزشکان، نیازهای آموزشی؛ و در بین بیماران نیازهای خود مراقبتی بود. مهمترین نیازهای‌ اطلاعاتی در بین دانشجویان و اعضای هیأت علمی نیازهای آموزشی، در بین متخصصان پزشکی و بیماران، اطلاعات داروئی بود. مهمترین موانع رفع نیازهای اطلاعاتی در بین دانشجویان و اعضای هیأت علمی به ترتیب عدم دسترسی به شبکه اینترنت و عدم اشتراک منابع آنلاین بود. فقدان مهارت‌های اطلاع‌یابی و عدم دسترسی به تجهیزات شبکه‌ای به ترتیب مهمترین موانع رفع نیازهای اطلاعاتی پرستاران و پزشکان و بیماران بود.نتیجه‌گیری: نیازهای آموزشی، بروزرسانی دانش و نیازهای خودمراقبتی مهمترین دلایل به وجود آورنده نیازهای اطلاعاتی است که جهت رفع آن اشتراک پایگاه‌های اطلاعاتی، غنی‌سازی منابع کتابخانه‌ها و فراهم کردن تجهیزات شبکه‌ای جهت دسترسی بایستی در اولویت قرار گیرد.\n\nمشاهده مقاله\n\nاصل مقاله 1.01 M\n\nبیان تجربه مدیریت اطلاعات سلامت\n\nبهبود رتبه دانشگاه علوم پزشکی اصفهان در رتبه‌بندی وبومتریکس در ژانویه 2024: بیان یک تجربه\n\nسیدحامد میرلوحی؛ آرش نجیمی\n\nدوره 20، شماره 4 ، دی 1402\n\nhttps://doi.org/10.48305/him.2024.42595.1186\n\nچکیده\n\nرتبه بندی وبومتریکس به عنوان یک نظام رتبه بندی بین المللی، دو بار در سال وب سایت دانشگاه های جهان را با رویکرد مبتنی بر پژوهش مورد ارزیابی و رتبه بندی قرار می دهد. این رتبه بندی از سال 2004 آغاز و هم اکنون 31000 موسسه را از حدود 200 کشور مورد ارزیابی قرار می دهد.متدولوژی مورد استفاده این رتبه بندی به همراه سایر داده های مورد نیاز، در وب سایت ... بیشتر رتبه بندی وبومتریکس به عنوان یک نظام رتبه بندی بین المللی، دو بار در سال وب سایت دانشگاه های جهان را با رویکرد مبتنی بر پژوهش مورد ارزیابی و رتبه بندی قرار می دهد. این رتبه بندی از سال 2004 آغاز و هم اکنون 31000 موسسه را از حدود 200 کشور مورد ارزیابی قرار می دهد.متدولوژی مورد استفاده این رتبه بندی به همراه سایر داده های مورد نیاز، در وب سایت وبومتریکس به روزرسانی و در دسترس عموم قرار می گیرد. بهترین استراتژی برای بهبود رتبه، افزایش کیفیت و کمیت محتوا و بدترین استراتژی که منجر به افت شدید رتبه می شود، تغییر دامنه وب سایت موسسه است. در آخرین رتبه بندی پیش از این مطالعه، رتبه دانشگاه علوم پزشکی اصفهان در رتبه بندی جولای 2023 در جایگاه هفتم دانشگاه های علوم پزشکی کشور و جایگاه چهاردهم در بین مجموع دانشگاه ها قرار داشت. این مطالعه با هدف افزایش جایگاه این دانشگاه در یک بازه زمانی یک ماهه انجام و با کمک کمیته وبومتریکس دانشگاه پیاده سازی گردید.\n\nمشاهده مقاله\n\nاصل مقاله 1.56 M\n\nمدیریت اطلاعات سلامت\n\nساختار و روابط موضوعی مقالات بهداشت محیط\n\nافسانه سادات هاشمی؛ فاطمه مکی زاده\n\nدوره 20، شماره 1 ، فروردین 1402، ، صفحه 30-38\n\nhttps://doi.org/10.48305/him.2023.41259.1064\n\nچکیده\n\nمقدمه: مطالعه بروندادهای علمی با استفاده از شاخص های علم‌سنجی، ابزاری مؤثر جهت درک تحقیقات علمی است. هدف پژوهش حاضر تعیین ساختار و روابط موضوعی مقالات حوزه بهداشت محیط است.روش بررسی: پژوهش حاضر با رویکرد علم‌سنجی به تحلیل محتوای متون با استفاده از روش هم رخدادی واژگان و تحلیل شبکه اجتماعی انجام شد. جامعه آماری شامل 7438 مقاله نمایه ... بیشتر مقدمه: مطالعه بروندادهای علمی با استفاده از شاخص های علم‌سنجی، ابزاری مؤثر جهت درک تحقیقات علمی است. هدف پژوهش حاضر تعیین ساختار و روابط موضوعی مقالات حوزه بهداشت محیط است.روش بررسی: پژوهش حاضر با رویکرد علم‌سنجی به تحلیل محتوای متون با استفاده از روش هم رخدادی واژگان و تحلیل شبکه اجتماعی انجام شد. جامعه آماری شامل 7438 مقاله نمایه شده در پایگاه Web of Science Core Collection (WOSCC) در حوزه بهداشت محیط در بازه زمانی 2011-2020 است. تحلیل داده‌ها با استفاده از روش تحلیل خوشه‌ای و نمودار راهبردی انجام‌شده است.یافته‌ها: یافته‌ها نشان‌ داد که از نظر فراوانی کلیدواژه بهداشت عمومی، آلودگی هوا و تغییرات آب و هوایی بیشترین فراوانی را در پژوهش های حوزه بهداشت محیط داشته است. یافته‌های مربوط به خوشه بندی سلسله مراتبی منجر به شکل گیری 10 خوشه در این حوزه گردید که خوشه های «فلزات سنگین» و «آلودگی هوا» خوشه های با مرکزیت و تراکم بالا مشخص شد.نتیجه‌گیری: با توجه به فراوانی کلیدواژه‌ها و خوشه‌های به‌دست‌آمده از نمودار راهبردی، زمینه‌های موضوعی فلزات سنگین و آلودگی هوا زمینه‌های نوظهور در این حوزه بود. برخی موضوعات مهم و مرتبط با بهداشت محیط نظیر مدیریت بهداشت محیط، مدیریت کیفیت آب، و غیره کمتر به آن توجه شده است.\n\nمشاهده مقاله\n\nاصل مقاله 1.42 M\n\nمدیریت اطلاعات سلامت\n\nرتبه بندی عوامل مرتبط با خدمات ارزش افزوده موبایل در حوزه سلامت\n\nمحمدرضا احمدی ورزنه؛ علی رشیدپور؛ حمیدرضا پیکری؛ امیررضا نقش\n\nدوره 20، شماره 2 ، مرداد 1402، ، صفحه 86-93\n\nhttps://doi.org/10.48305/him.2023.41910.1130\n\nچکیده\n\nخدمات ارزش افزوده موبایل در سلامت همه خدمات فراتر از تماس صوتی را در بر می‌گیرد و بکارگیری آن منافع زیادی را در بر دارد. هدف مطالعه حاضر، رتبه بندی عوامل مرتبط با خدمات ارزش افزوده موبایل در حوزه سلامت می‌باشد.روش بررسی: این پژوهش توصیفی-مقطعی با جامعه آماری کلیه کارشناسان فناوری اطلاعات درمان سازمان تامین اجتماعی استان تهران شامل ... بیشتر خدمات ارزش افزوده موبایل در سلامت همه خدمات فراتر از تماس صوتی را در بر می‌گیرد و بکارگیری آن منافع زیادی را در بر دارد. هدف مطالعه حاضر، رتبه بندی عوامل مرتبط با خدمات ارزش افزوده موبایل در حوزه سلامت می‌باشد.روش بررسی: این پژوهش توصیفی-مقطعی با جامعه آماری کلیه کارشناسان فناوری اطلاعات درمان سازمان تامین اجتماعی استان تهران شامل 84 نفر انجام شد. ابزار سنجش، با 64 گویه در 18 مولفه بوده و پایایی آن با آلفای کرونباخ 916/0 بدست آمد. روایی پرسشنامه توسط 5 نفر از خبرگان تایید شد. برای تحلیل داده‌ها، از روش تحلیل عاملی تاییدی و نرم‌افزارSmartPLS ، استفاده شد. برای رتبه بندی عوامل مرتبط، پرسشنامه مقایسات زوجی طراحی و در اختیار 15 نفر از کارشناسان متخصص قرار گرفت و نظرات آنها با نرم افزار Expert choice محاسبه و رتبه بندی های شد.یافته ها: شاخص‌ها و ضرایب بدست آمده از مدل بکارگیری خدمات ارزش افزوده موبایل در حوزه سلامت از اعتبار کافی برخوردار می باشد. مضامین اثرات وپیامدها با وزن 558/0 ، درک کاربران با وزن 165/0، قابلیت اطمینان با وزن 115/0، ذهنیت و انتظارات با وزن071/0، شرایط موثر محیطی با وزن054/0، توسعه فناوری با وزن 037/0 بیشترین تاثیر را بر بکارگیری خدمات ارزش افزوده موبایل در حوزه سلامت دارند.نتیجه گیری: سازمان‌های ارائه دهنده خدمات سلامت می‌توانند با لحاظ کردن عوامل موثر مانند اثرات و پیامدها برای استفاده از این خدمات و سایر عوامل بر اساس اولویت، نسبت به ارتقای میزان پذیرش آن، در جهت بهبود فرآیندها و افزایش رضایت مندی پیاده سازی کنند.\n\nمشاهده مقاله\n\nاصل مقاله 1.31 M\n\nمدیریت اطلاعات سلامت\n\nمدل‌سازی شباهت بیمار با استفاده از بازنمایی هوشمند متن خلاصه پرونده بر اساس پیش‌بینی تشخیص نهایی\n\nهدی معمارزاده؛ ناصر قدیری؛ مریم لطفی شهرضا\n\nدوره 20، شماره 2 ، مرداد 1402، ، صفحه 65-71\n\nhttps://doi.org/10.48305/him.2023.41593.1100\n\nچکیده\n\nمقدمه: شناسایی بیماران شبیه به یکدیگر بر اساس داده‌های پرونده الکترونیک سلامت آن‌ها یک مکانیسم کلیدی در طراحی بسیاری از روش‌های هوشمند باهدف ارتقای کیفیت خدمات ارائه‌شده به بیماران و پژوهشگران است. شباهت در تشخیص‌های نهایی یکی از معیارهای شباهت بیماران است. یکی از ابزارهای اصلی در تعیین تشخیص‌های نهایی، پرونده الکترونیک بیمار ... بیشتر مقدمه: شناسایی بیماران شبیه به یکدیگر بر اساس داده‌های پرونده الکترونیک سلامت آن‌ها یک مکانیسم کلیدی در طراحی بسیاری از روش‌های هوشمند باهدف ارتقای کیفیت خدمات ارائه‌شده به بیماران و پژوهشگران است. شباهت در تشخیص‌های نهایی یکی از معیارهای شباهت بیماران است. یکی از ابزارهای اصلی در تعیین تشخیص‌های نهایی، پرونده الکترونیک بیمار است. بخش مهمی از پرونده الکترونیک بیمار به داده‌های متنی مانند شرح‌حال بیمار و گزارش‌های مختلف اختصاص دارد که پردازش آن‌ها به دلیل نداشتن ساختار، با چالش‌هایی مواجه است. بنابراین هدف مطالعه حاضر، طراحی یک مدل پردازش متن‌های بالینی به‌منظور شناسایی تشخیص‌های نهایی است.روش بررسی: در این پژوهش متن‌های خلاصه پرونده بیش از ۲۶۰۰۰ بیمار از پایگاه داده MIMIC-III با استفاده از روش‌های هوش مصنوعی در پردازش متن‌های بالینی به‌صورت بردار بازنمایی شده و از این بردارها به‌عنوان ورودی مدل پیش‌بینی کننده تشخیص استفاده‌شده است.یافته‌ها: با توجه به نتایج آزمایش‌ها برای معیار F1-score مدل BIO-BERT با 0.715 و سپس مدل SciBERT با 0.713 نسبت به سایر مدل‌ها پیشتاز بوده‌اند. همچنین نتایج نشان می‌دهد استفاده از روش‌های شناسایی موجودیت منجر به افزایش دقت مدل شده است.نتیجه‌گیری: مدل‌های بازنمایی که روی داده‌های خاص زیست پزشکی آموزش‌دیده‌اند می‌توانند برای نگاشت اطلاعات نهفته متن به بردارهای ریاضی قابل استنتاج مورداستفاده قرارگرفته و امکان به‌کارگیری داده‌های متنی را در مسائل پیش‌بینی هوشمند ازجمله برای پیش‌بینی گروه تشخیص نهایی و پیش‌بینی بازگشت مجدد بیمار را فراهم آورند.\n\nمشاهده مقاله\n\nاصل مقاله 1.13 M\n\nمدیریت اطلاعات سلامت\n\nساخت و اعتباریابی پرسشنامه سنجش سواد سلامت دانشجویان دانشگاه شهید مدنی آذربایجان\n\nرحیم شهبازی\n\nدوره 20، شماره 2 ، مرداد 1402، ، صفحه 116-122\n\nhttps://doi.org/10.48305/him.2023.39149.1016\n\nچکیده\n\nمقدمه: بررسی و شناسایی مولفه‌های موثر بر سواد سلامت از حوزه‌های با اهمیت در حوزه علوم پزشکی و پیراپزشکی است. در این راستا، پژوهش حاضر با هدف ساخت و اعتباریابی پرسشنامه فرم کوتاه سنجش سواد سلامت گرفته است.روش بررسی: پژوهش حاضر از نوع توصیفی است. آزمودنی‌های پژوهش تعداد 327 نفر از دانشجویان تحصیلات تکمیلی دانشگاه شهید مدنی آذربایجان ... بیشتر مقدمه: بررسی و شناسایی مولفه‌های موثر بر سواد سلامت از حوزه‌های با اهمیت در حوزه علوم پزشکی و پیراپزشکی است. در این راستا، پژوهش حاضر با هدف ساخت و اعتباریابی پرسشنامه فرم کوتاه سنجش سواد سلامت گرفته است.روش بررسی: پژوهش حاضر از نوع توصیفی است. آزمودنی‌های پژوهش تعداد 327 نفر از دانشجویان تحصیلات تکمیلی دانشگاه شهید مدنی آذربایجان بودند که به روش نمونه‌گیری خوشه‌ای چند مرحله‌ای انتخاب شده بودند. برای شناسایی گویه‌های پرسشنامه، ابتدا پایگاه‌های اطلاعاتی و منابع مرتبط مورد بررسی قرار گرفتند. حاصل بررسی‌، تهیه نسخه اولیه پرسشنامه سواد سلامت با 28 گویه بود. برای استخراج عوامل و ابعاد از تحلیل عاملی اکتشافی و برای بررسی میزان پایایی از آلفای کرونباخ استفاده شد. پردازش آماری داده‌ها با بهره‌گیری از نرم‌افزارهای SPSS و مونت‌کارلو انجام گردید. آلفای کرونباخ (ضریب پایایی) پرسشنامه برابر با 89/0 بود. یافته‌ها: قبل از استفاده از تحلیل عاملی، ضرایب همبستگی نمرات بین سؤالات پرسشنامه بررسی شد و با توجه به نتایج آزمون کایزر-مایر-اولکین و آزمون کرویّت بارتلت، انجام تحلیل عاملی اکتشافی بر روی پرسشنامه قابل توجیه تشخیص داده شد. یافته‌های بخش تحلیل عاملی نشان داد که با حذف دو سوال از کل پرسشنامه و تحلیل بقیه سئوالات و چرخش نتایج با روش واریماکس، چهار مولفه «دستیابی به اطلاعات سلامت»، «فهم اطلاعات سلامت»، «ارزشیابی اطلاعات سلامت»، و«بکارگیری اطلاعات سلامت» حاصل می‌شود. نتیجه‌گیری: با توجه به یافته‌ها پرسشنامه پیشنهادی سواد سلامت دارای قابلیت لازم برای ارزیابی وضعیت سواد سلامت افراد است.\n\nمشاهده مقاله\n\nاصل مقاله 1.11 M\n\nمدیریت اطلاعات سلامت\n\nشناسایی راهکارهای جبران صدمات ناشی از مقابله با پاندمی کوید-19 در بین کادر درمان )مورد مطالعه:دانشگاه علوم پزشکی تبریز)\n\nاسکندر شیرازی\n\nدوره 20، شماره 2 ، مرداد 1402، ، صفحه 108-115\n\nhttps://doi.org/10.48305/him.2023.41836.1125\n\nچکیده\n\nمقدمه: هدف پژوهش حاضر شناسایی راهکارهای جبران صدمات مقابله با پاندمی کوید-19 در بین کادر درمان می باشد.روش بررسی: روش تحقیق از نظر نوع آمیخته اکتشافی بوده و در دو بخش کیفی و کمی صورت گرفته است. در بخش کیفی از طریق روش تحلیل مضمون و با استفاده از مصاحبه های نیمه ساختاریافته با 19 نفر از خبرگان که به صورت نمونه‌گیری هدفمند انتخاب شده بودند، ... بیشتر مقدمه: هدف پژوهش حاضر شناسایی راهکارهای جبران صدمات مقابله با پاندمی کوید-19 در بین کادر درمان می باشد.روش بررسی: روش تحقیق از نظر نوع آمیخته اکتشافی بوده و در دو بخش کیفی و کمی صورت گرفته است. در بخش کیفی از طریق روش تحلیل مضمون و با استفاده از مصاحبه های نیمه ساختاریافته با 19 نفر از خبرگان که به صورت نمونه‌گیری هدفمند انتخاب شده بودند، سیاستهای موثر بر ساختار مدیریتی مراکز درمانی شناسایی و دسته‌بندی شدند. داده‌های این بخش با استفاده از روش کدگذاری سه مرحله ای باز، محوری و انتخابی دسته بندی و تحلیل گردید در بخش کمی در قالب روش تحقیق توصیفی - پیمایشی و با استفاده از ابزار پرسشنامه داده های جمع آوری شده مجدد در اختیار خبرگان قرار گرفت تا در مورد هر یک از ابعاد به دست آمده اظهار نظر نموده و آنها را رتبه بندی کنند در این مرحله داده‌های به دست آمده با استفاده از تحلیل سلسله مراتبی (AHP ) به روش میانگین هندسی مورد آزمون قرار گرفتند. یافته ها: طی این پژوهش 179تم فرعی در قالب 43 تم اصلی و 8 مقوله دسته بندی گردید بر اساس نتایج حاصل از محاسبه وزن نهایی بردار ویژه، مقوله های خدمات رفاهی با ضریب 0.172، سیاستهای منابع انسانی با ضریب 0.152 و راهکارهای انگیزشی با ضریب 0.148به ترتیب رتبه های اول تا سوم را به خود اختصاص دادند و سپس به ترتیب اقدامات رفتاری با ضریب 0.120، راهکارهای مدیریتی با ضریب0.108 ، راهکارهای سازمانی با ضریب0.107، ارتباطات باز با ضریب\n\nمشاهده مقاله\n\nاصل مقاله 902.93 K"
    }
}