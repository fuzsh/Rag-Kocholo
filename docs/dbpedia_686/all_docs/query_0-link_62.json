{
    "id": "dbpedia_686_0",
    "rank": 62,
    "data": {
        "url": "https://www.academia.edu/33425059/Mising_language_article_on_Silapathar_incident_and_citizenship_issue_in_Assam_Hegemony_in_the_land_of_marginalised_is_not_a_good_thing",
        "read_more_link": "",
        "language": "en",
        "title": "Mising language article on Silapathar incident and citizenship issue in Assam: Hegemony in the land of marginalised is not a good thing",
        "top_image": "http://a.academia-assets.com/images/open-graph-icons/fb-paper.gif",
        "meta_img": "http://a.academia-assets.com/images/open-graph-icons/fb-paper.gif",
        "images": [
            "https://a.academia-assets.com/images/academia-logo-redesign-2015-A.svg",
            "https://a.academia-assets.com/images/academia-logo-redesign-2015.svg",
            "https://a.academia-assets.com/images/single_work_splash/adobe.icon.svg",
            "https://0.academia-photos.com/attachment_thumbnails/53476227/mini_magick20190121-4239-t89kwc.png?1548073465",
            "https://0.academia-photos.com/404209/1213082/7512472/s65_bhasker.pegu.jpg",
            "https://a.academia-assets.com/images/loswp/related-pdf-icon.png",
            "https://a.academia-assets.com/images/loswp/related-pdf-icon.png",
            "https://a.academia-assets.com/images/loswp/related-pdf-icon.png",
            "https://a.academia-assets.com/images/loswp/related-pdf-icon.png",
            "https://a.academia-assets.com/images/loswp/related-pdf-icon.png",
            "https://a.academia-assets.com/images/loswp/related-pdf-icon.png",
            "https://a.academia-assets.com/images/loswp/related-pdf-icon.png",
            "https://a.academia-assets.com/images/loswp/related-pdf-icon.png",
            "https://a.academia-assets.com/images/loswp/related-pdf-icon.png",
            "https://a.academia-assets.com/images/loswp/related-pdf-icon.png",
            "https://a.academia-assets.com/images/loaders/paper-load.gif",
            "https://a.academia-assets.com/images/loswp/related-pdf-icon.png",
            "https://a.academia-assets.com/images/loswp/related-pdf-icon.png",
            "https://a.academia-assets.com/images/loswp/related-pdf-icon.png",
            "https://a.academia-assets.com/images/loswp/related-pdf-icon.png",
            "https://a.academia-assets.com/images/loswp/related-pdf-icon.png",
            "https://a.academia-assets.com/images/loswp/related-pdf-icon.png",
            "https://a.academia-assets.com/images/loswp/related-pdf-icon.png",
            "https://a.academia-assets.com/images/loswp/related-pdf-icon.png",
            "https://a.academia-assets.com/images/loswp/related-pdf-icon.png",
            "https://a.academia-assets.com/images/loswp/related-pdf-icon.png",
            "https://a.academia-assets.com/images/loswp/related-pdf-icon.png",
            "https://a.academia-assets.com/images/loswp/related-pdf-icon.png",
            "https://a.academia-assets.com/images/loswp/related-pdf-icon.png",
            "https://a.academia-assets.com/images/loswp/related-pdf-icon.png",
            "https://a.academia-assets.com/images/loswp/related-pdf-icon.png",
            "https://a.academia-assets.com/images/loswp/related-pdf-icon.png",
            "https://a.academia-assets.com/images/loswp/related-pdf-icon.png",
            "https://a.academia-assets.com/images/loswp/related-pdf-icon.png",
            "https://a.academia-assets.com/images/loswp/related-pdf-icon.png",
            "https://a.academia-assets.com/images/loswp/related-pdf-icon.png",
            "https://a.academia-assets.com/images/loswp/related-pdf-icon.png",
            "https://a.academia-assets.com/images/loswp/related-pdf-icon.png",
            "https://a.academia-assets.com/images/loswp/related-pdf-icon.png",
            "https://a.academia-assets.com/images/loswp/related-pdf-icon.png",
            "https://a.academia-assets.com/images/loswp/related-pdf-icon.png"
        ],
        "movies": [],
        "keywords": [],
        "meta_keywords": [
            ""
        ],
        "tags": null,
        "authors": [
            "Bhasker Pegu",
            "iitg-in.academia.edu"
        ],
        "publish_date": "2017-06-12T00:00:00",
        "summary": "",
        "meta_description": "Silapathar lok pa:mín! Sok duné ope:ké kinpé-tatpénam : Gíné 6 March, 2017 do Silapathar town dok Jonai bélamlo du:né All Assam Students&#39; Union (AASU) Gergo okumdém Nikhil Bharat Bangali Udbastu Samannay Samiti (NBUSS) dé bottan kébang ko igela",
        "meta_lang": "",
        "meta_favicon": "",
        "meta_site_name": "",
        "canonical_link": "https://www.academia.edu/33425059/Mising_language_article_on_Silapathar_incident_and_citizenship_issue_in_Assam_Hegemony_in_the_land_of_marginalised_is_not_a_good_thing",
        "text": "Silapathar lok pa:mín! Sok duné ope:ké kinpé-tatpénam : Gíné 6 March, 2017 do Silapathar town dok Jonai bélamlo du:né All Assam Students' Union (AASU) Gergo okumdém Nikhil Bharat Bangali Udbastu Samannay Samiti (NBUSS) dé bottan kébang ko igela \" procession \" la:len douém lumín sula édé poriné ope:dok tani:yém démbito odokké gerko okum démsin mopen-moren bito. Udbastu dé Bengali gompiré, édém \" refugee \" émdo. Mo:di akolokké po:péké dungko amo:lokké ménpagla gílad langkumane tani: ém \" Refugee \"-pé sabla:do. Gílad dakkugomsin \" refugee \" lunamdé kangkan pé turra du:la:ma:yé, pésola turpa:yé. Aba:yang Bornoi (Siang/Lali/ Brahmaputra) ané kekon-kesakpé du:né Bengali British longé (1826) dokké Bangladesh (1971) lendo do:pé Osomsopé ginné. Odok lédupésin gítíla dung motum la:ma:dopé. Assam Andulon (Osom Mimag) éla: tribal opín : Osom mimag (Assam movement) dok lédupé Rajiv Gandhi bí Prime Minister pé ila du:do 15 August,1985 do sukti ko ika. Osom mimag dém igébomnédé AASU dokké supakké Asom Gono Porishad. Odo ayir do Asom Gano Songram Porishod émdagai. Amin dé Assam Accord/Asom Sukti. Édé sukti dém de:kko mé:mi-sagmi:la, sapkum-sappa:la 24 March, 1971 (yumé 12 do:pé) do Osom amo:lo gí:ané takam tani:yém \" Indian citizen \" émna sapyé émna to:likto. Mimak moné ope:yé Hindu dag Muslim dag appingéméi torík su:yé. Odok lédu kédém torik sula ma:yé émna adgab danna ru:sékto. Odok lédudok gia:né sékomsin torik sula:mayé émto. Édé Osom mimak dém Mising, Boro Kachari, Deori, Tiwa, Karbi, Rabha, Dimasa appingéi dité-di:rung kinma:pé gídumsula angu modilok tani:yém Osom sokké gípag pa:yéku émna appíng opíné gídumsuka. Tiwa tani:yé Morigaon district lok Nellie émkodo February,1983 do 2000 béjéyangkopé angu ope:lok tani:yém moketo. Silapothar do:sin ginga:la du:né Bengali tani:yém Arne Sapori émkolo mokeka. Sabyém Osom mimag 1979 dokké 1985 dok sukti idodo:pé Osom Mimo:so ségripé du:toma:. Tiwa tani: lok popék amongém pa:lad yékuji émna mé:la odo Tiwa tani:yé ibo-gíboka émna lédupé lusudungku. Émpige:la AASU do bottan leaders kídídé \" kinma: \" émpaktoku. Tiwa tribel kídídém aíké émna saptokuma:, bulu tani: mokené ope:ko émnam asinko gémoto. Gohpur do mipak tani:yé Boro-Kachari tani:yém dolu:lokké ménpagla Arunachal yumrang ara:lo dugsila du:pa:to. Indira Gandhi bi gíkal ka:dodo mipakkídídok dugra sula dungko (camp) kídí:dém léngkanka. Lubiko kama:la Boro kébangé Arunachal Chief Minister Gegong Apang mé kumna:-sola odokké bík lubinamkokki Prime Minister Gandhi bí Boro ngasodémsin kinto. Odok lédupé 1987 do Osom sukti do Boro léga:pé okkosin katéma: émna kinna Upendranath Brahma bí \"All Bodo Lédu Mokudsun Ope: Du:té:lo Gía:sun Ope:lok Ibo:-Sitiddé Kampon Agomma: ! Nérkíg Mé:lod"
    }
}