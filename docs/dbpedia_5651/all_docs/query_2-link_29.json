{
    "id": "dbpedia_5651_2",
    "rank": 29,
    "data": {
        "url": "https://nl.wikipedia.org/wiki/Erwin_von_Witzleben",
        "read_more_link": "",
        "language": "en",
        "title": "Erwin von Witzleben",
        "top_image": "https://upload.wikimedia.org/wikipedia/commons/4/42/Bundesarchiv_Bild_146-1978-043-13%2C_Erwin_v._Witzleben.jpg",
        "meta_img": "https://upload.wikimedia.org/wikipedia/commons/4/42/Bundesarchiv_Bild_146-1978-043-13%2C_Erwin_v._Witzleben.jpg",
        "images": [
            "https://nl.wikipedia.org/static/images/icons/wikipedia.png",
            "https://nl.wikipedia.org/static/images/mobile/copyright/wikipedia-wordmark-en.svg",
            "https://nl.wikipedia.org/static/images/mobile/copyright/wikipedia-tagline-nl.svg",
            "https://upload.wikimedia.org/wikipedia/commons/thumb/4/42/Bundesarchiv_Bild_146-1978-043-13%2C_Erwin_v._Witzleben.jpg/266px-Bundesarchiv_Bild_146-1978-043-13%2C_Erwin_v._Witzleben.jpg",
            "https://upload.wikimedia.org/wikipedia/commons/thumb/1/1f/Flag_of_Germany_%281867%E2%80%931918%29.svg/20px-Flag_of_Germany_%281867%E2%80%931918%29.svg.png",
            "https://upload.wikimedia.org/wikipedia/commons/thumb/2/21/Flag_of_Germany_%283-2%29.svg/20px-Flag_of_Germany_%283-2%29.svg.png",
            "https://upload.wikimedia.org/wikipedia/commons/thumb/7/77/Flag_of_Germany_%281935%E2%80%931945%29.svg/20px-Flag_of_Germany_%281935%E2%80%931945%29.svg.png",
            "https://upload.wikimedia.org/wikipedia/commons/thumb/c/c9/War_Ensign_of_Germany_%281903%E2%80%931919%29.svg/25px-War_Ensign_of_Germany_%281903%E2%80%931919%29.svg.png",
            "https://upload.wikimedia.org/wikipedia/commons/thumb/d/d0/War_Ensign_of_Germany_%281921%E2%80%931933%29.svg/25px-War_Ensign_of_Germany_%281921%E2%80%931933%29.svg.png",
            "https://upload.wikimedia.org/wikipedia/commons/thumb/1/16/Heer_-_decal_for_helmet_1942.svg/15px-Heer_-_decal_for_helmet_1942.svg.png",
            "https://upload.wikimedia.org/wikipedia/commons/thumb/5/5f/WMacht_Arabesken_GenFM_OF10_1942-45.svg/30px-WMacht_Arabesken_GenFM_OF10_1942-45.svg.png",
            "https://upload.wikimedia.org/wikipedia/commons/thumb/e/e5/WMacht_H_OF10_GenFeldmarschall01_1942.png/20px-WMacht_H_OF10_GenFeldmarschall01_1942.png",
            "https://upload.wikimedia.org/wikipedia/commons/thumb/c/c9/Portal.svg/22px-Portal.svg.png",
            "https://upload.wikimedia.org/wikipedia/commons/thumb/4/4a/Commons-logo.svg/25px-Commons-logo.svg.png",
            "https://upload.wikimedia.org/wikipedia/commons/thumb/1/1f/Balkenkreuz.svg/20px-Balkenkreuz.svg.png",
            "https://upload.wikimedia.org/wikipedia/commons/thumb/c/c4/OOjs_UI_icon_article-ltr.svg/16px-OOjs_UI_icon_article-ltr.svg.png",
            "https://upload.wikimedia.org/wikipedia/commons/thumb/4/40/OOjs_UI_icon_speechBubbles-ltr.svg/16px-OOjs_UI_icon_speechBubbles-ltr.svg.png",
            "https://upload.wikimedia.org/wikipedia/commons/thumb/8/8a/OOjs_UI_icon_edit-ltr.svg/16px-OOjs_UI_icon_edit-ltr.svg.png",
            "https://upload.wikimedia.org/wikipedia/commons/thumb/1/1f/Balkenkreuz.svg/20px-Balkenkreuz.svg.png",
            "https://login.wikimedia.org/wiki/Special:CentralAutoLogin/start?type=1x1",
            "https://nl.wikipedia.org/static/images/footer/wikimedia-button.svg",
            "https://nl.wikipedia.org/static/images/footer/poweredby_mediawiki.svg"
        ],
        "movies": [],
        "keywords": [],
        "meta_keywords": [
            ""
        ],
        "tags": null,
        "authors": [
            "Bijdragers aan Wikimedia-projecten"
        ],
        "publish_date": "2007-06-09T10:35:41+00:00",
        "summary": "",
        "meta_description": "",
        "meta_lang": "nl",
        "meta_favicon": "/static/apple-touch/wikipedia.png",
        "meta_site_name": "",
        "canonical_link": "https://nl.wikipedia.org/wiki/Erwin_von_Witzleben",
        "text": "Erwin von Witzleben in 1940\n\nGeboren 4 december 1881\n\nBreslau, Duitse Keizerrijk Overleden 8 augustus 1944\n\nPlötzensee (gevangenis), Berlijn, nazi-Duitsland Rustplaats Onbekend: lichaam vernietigd of verloren gegaan[1] Land/zijde Duitse Keizerrijk\n\nWeimarrepubliek\n\nnazi-Duitsland Onderdeel Deutsches Heer\n\nReichswehr\n\nHeer Dienstjaren 1901 - 1944 Rang\n\nGeneralfeldmarschall Eenheid Führerreserve (OKH)\n\n15 maart 1942[2] -\n\n4 augustus 1944[3] Bevel 5e Legerkorps\n\n12e Legerkorps\n\n26 juni 1939 -\n\n1 september 1939\n\n1e Leger\n\n1 september 1939 -\n\n26 oktober 1940[4]\n\nHeeresgruppe D\n\n26 oktober 1940[5] -\n\n4 februari 1942[6]\n\nOpperbevelhebber West\n\n1 mei 1941[2] -\n\n15 maart 1942[5][7] Slagen/oorlogen Eerste Wereldoorlog\n\nTweede Slag om Champagne\n\nSlag om Verdun\n\nTweede Wereldoorlog\n\nSlag om Frankrijk\n\nOperatie Barbarossa\n\nWestfront\n\nComplot van 20 juli 1944\n\nOperatie Walküre\n\nOnderscheidingen Zie decoraties\n\nPortaal Tweede Wereldoorlog\n\nJob-Wilhelm Georg Erwin von Witzleben (Breslau, 4 december 1881 – Berlijn, 8 augustus 1944) was een Duits generaal-veldmaarschalk tijdens de Tweede Wereldoorlog die deelnam aan het complot van 20 juli 1944.\n\nNa de Eerste Wereldoorlog bleef Von Witzleben in de Reichswehr, het leger van de Weimarrepubliek. In 1927 was hij opgeklommen tot de rang van luitenant-kolonel. In 1931 werd hij tot kolonel bevorderd.\n\nOp 1 februari 1934 werd hij in de Wehrmacht tot Generalmajor en in 1936 tot General der Infanterie (Generaal der Infanterie) bevorderd.\n\nVon Witzleben was vanaf het begin tegen de machtsovername van de nazi's in 1933. Zo eiste hij een onderzoek naar de moord op Ferdinand von Bredow en Kurt von Schleicher tijdens de Nacht van de Lange Messen. Deze openlijke kritiek op Adolf Hitler had tot gevolg dat Von Witzleben gedwongen werd vervroegd met pensioen te gaan. Zijn pensioen werd echter snel weer ingetrokken toen Hitler zijn oorlogsplannen begon te ontwerpen.\n\nNa de succesvolle invasie van Frankrijk werd Von Witzleben op 19 juli 1940 tot Generaal-veldmaarschalk bevorderd. In 1941 werd hij benoemd tot opperbevelhebber van de westelijke troepen. In 1942 moest hij een tweede maal vervroegd met pensioen. De officiële reden zou zijn gezondheid zijn, maar de openlijke kritiek van Von Witzleben op Operatie Barbarossa droeg er ongetwijfeld aan bij.\n\nIn 1944 werd Von Witzleben door Claus Schenk von Stauffenberg gecontacteerd om deel te nemen aan een staatsgreep en complot tegen Hitler. Von Witzleben stemde in. Volgens de plannen van von Stauffenberg zou Von Witzleben opperbevelhebber van de Wehrmacht zijn geworden. Het complot faalde echter en Von Witzleben werd gearresteerd. Op 7 augustus werd hij voor het Volksgerichtshof ter dood veroordeeld. Tijdens het proces werd hij door rechtbankpresident Roland Freisler honds behandeld. Hij moest een riemloze, flodderige broek dragen waarop Freisler brulde: \"Jij vieze oude vent! Zit niet zo aan je broek te frunniken!\" De straf werd de volgende dag uitgevoerd door ophanging met een dun henneptouw aan een vleeshaak. De executie werd gefilmd zodat Hitler die achteraf kon bekijken. Getuigen spreken elkaar echter tegen over de vraag of Hitler de film ook heeft bekeken.[8]\n\nLeutnant: 22 maart 1901[2] (met benoemingsakte van 22 juni 1901)[5][10][11]\n\nOberleutnant: 22 maart 1901[5][10]\n\nHauptmann: 1919[5][10][2]\n\nMajor: 1 april 1923[5][10][11][2]\n\nOberstleutnant i.G.: 1 januari 1929[5][10][11][2]\n\nOberst i.G.: 1 april 1931[5][10][2]\n\nGeneralmajor: 1 februari 1934[5][10][11][2]\n\nGeneralleutnant: 1 december 1934[5][10][11][2]\n\nGeneral der Infanterie: 1 oktober 1936 (met benoemingsakte van 1 maart 1936)[5][10][11][2]\n\nGeneraloberst: 1 november 1939[3][5][10][11][2]\n\nGeneralfeldmarschall: 19 juli 1940[3][5][10][11][2]\n\nSelectie:\n\nRidderkruis van het IJzeren Kruis op 24 juni 1940 als Generaloberst en Opperbevelhebber van het 1e Leger[3][10]\n\nIJzeren Kruis 1914, 1e en 2e Klasse[3][10][12]\n\nGewondeninsigne 1918[10][11][12]\n\nHerhalingsgesp bij IJzeren Kruis 1939, 1e en 2e Klasse[3][10][11]\n\nErekruis voor Frontstrijders in de Wereldoorlog[10] - 1934[11]\n\nOrde van Militaire Verdienste (Beieren), 4e Klasse met Zwaarden[11][12]\n\nHanseatenkruis van Hamburg[10][12] - 1917[11]\n\nErekruis voor Militaire Dienst in het Buitenland met Zwaarden en Kroon[11][12]\n\nOnderscheiding voor Trouwe Dienst (Pruisen)[5]\n\nHospitaalorde van Sint-Jan (balije Brandenburg)[5][11]\n\nRechtsridder\n\nDienstonderscheiding van Leger en Marine voor (25 dienstjaren)\n\nmet Eikenloof (40 dienstjaren)[5][11]"
    }
}