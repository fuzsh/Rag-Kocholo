{
    "id": "yago_25622_3",
    "rank": 11,
    "data": {
        "url": "https://it.wikipedia.org/wiki/Dominique-France_Loeb-Picard",
        "read_more_link": "",
        "language": "en",
        "title": "France Loeb",
        "top_image": "https://upload.wikimedia.org/wikipedia/commons/8/8d/Narriman_10.jpg",
        "meta_img": "https://upload.wikimedia.org/wikipedia/commons/8/8d/Narriman_10.jpg",
        "images": [
            "https://upload.wikimedia.org/wikipedia/commons/thumb/8/8d/Narriman_10.jpg/260px-Narriman_10.jpg",
            "https://upload.wikimedia.org/wikipedia/commons/thumb/0/06/Coat_of_arms_of_Egypt_%281922%E2%80%931953%29.svg/72px-Coat_of_arms_of_Egypt_%281922%E2%80%931953%29.svg.png",
            "https://upload.wikimedia.org/wikipedia/commons/thumb/6/67/Crystal_Clear_app_Login_Manager.svg/25px-Crystal_Clear_app_Login_Manager.svg.png",
            "https://login.wikimedia.org/wiki/Special:CentralAutoLogin/start?type=1x1",
            "https://it.wikipedia.org/static/images/footer/wikimedia-button.svg",
            "https://it.wikipedia.org/static/images/footer/poweredby_mediawiki.svg"
        ],
        "movies": [],
        "keywords": [],
        "meta_keywords": [
            ""
        ],
        "tags": null,
        "authors": [
            "Contributori ai progetti Wikimedia"
        ],
        "publish_date": "2023-11-15T11:34:51+00:00",
        "summary": "",
        "meta_description": "",
        "meta_lang": "it",
        "meta_favicon": "/static/apple-touch/wikipedia.png",
        "meta_site_name": "",
        "canonical_link": "https://it.wikipedia.org/wiki/Dominique-France_Loeb-Picard",
        "text": "Dominique-France Loeb-Picard La regina Fadila, quarta da sinistra, nel giorno del suo matrimonio religioso nel 1977Regina consorte titolare d'EgittoIn carica16 aprile 1976 –\n\n1996 PredecessoreNarriman Sadiq TrattamentoSua Maestà\n\n(1976-1996)\n\nSua Altezza Reale\n\n(1999-2002) Altri titoliPrincipessa d'Egitto\n\n(1999-2002) NascitaParigi, Repubblica francese, 23 novembre 1948 (75 anni) DinastiaAlawita per matrimonio PadreDavid-Robert Loeb MadrePaule-Madeleine Picard Consorte diFuʾād II d'Egitto FigliMuhammad Ali\n\nFawzia Latifa\n\nFakhruddin ReligioneEbraismo per nascita\n\nSunnismo per matrimonio\n\nDominique-France Loeb-Picard, nota anche come Fadila d'Egitto (Parigi, 23 novembre 1948), è stata la moglie di Fuʾād II d'Egitto dal 1976 al 2008.\n\nFamiglia e studi\n\n[modifica | modifica wikitesto]\n\nDominique-France è nata nel 1948 all'interno del XVI arrondissement di Parigi.[1]\n\nAppartiene a una famiglia ebraica franco-svizzera ed è una dei tre figli del direttore d'azienda David-Robert Loeb (1910-1975) e di Paule-Madeleine Picard (1925), entrambi di origine alsaziana.[2][3][4] Suo nonno materno fu l'architetto strasburghese Edmond (1893-1960), che contribuì alla ricostruzione della Francia orientale dopo i due conflitti mondiali.[1][5]\n\nSi laureò con il massimo dei voti in lettere e nel 1977 conseguì un dottorato di ricerca alla Sorbona, con una tesi sulla psicologia dei personaggi femminili de Le mille e una notte.[2][6]\n\nIncontrò Fuʾād II d'Egitto presso l'Istituto Le Rosey a Gstaad, dove studiava suo fratello Jean-Louis.[2] Si sposarono il 16 aprile 1976 con rito civile a Parigi e la cerimonia religiosa si tenne nel Palazzo dei Principi di Monaco, alla presenza di Ranieri III e di Grace Kelly, il 5 ottobre 1977.[1][7] Dominique-France si convertì all'islam cambiando il suo nome in \"Fadila\".[8]\n\nLa coppia si separò nel 1996 e le procedure per il divorzio iniziarono nel 1999.[1][8] Fadila continuò a risiedere a Parigi, in avenue Foch, ma affrontò alcune difficoltà finanziarie e il suo appartamento venne forzatamente venduto nel 2002 a causa dei suoi debiti.[8] Il 6 marzo dello stesso anno fu privata del suo titolo nobiliare dal marito.[1]\n\nDichiarò anche che Fuʾād II iniziò a non consegnarle l'assegno di mantenimento mensile che le spettava e respinse le voci che la accusavano di aver causato la presunta depressione dell'ex re.[9] La coppia divorziò il 22 settembre 2008 a Ginevra.[1] Successivamente ha frequentato eventi mondani tra la Francia e Monaco.[9]\n\nDominique-France Loeb-Picard e Fuʾād II d'Egitto ebbero due figli e una figlia:[1]\n\nPrincipe Muhammad Ali (1979), con la moglie Noal dell'Afghanistan (1978) ha avuto due figli;\n\nPrincipessa Fawzia Latifa (1982), con il marito Sylvain Renaudeau (1979) ha avuto due figli;\n\nPrincipe Fakhruddin (1987).\n\nTitoli e trattamento\n\n[modifica | modifica wikitesto]\n\n16 aprile 1976 - 1996: Sua Maestà, la regina d'Egitto[1]\n\n1999 - 6 marzo 2002: Sua Altezza Reale, la principessa Fadila d'Egitto[1]"
    }
}