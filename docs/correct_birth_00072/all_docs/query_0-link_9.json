{
    "id": "correct_birth_00072_0",
    "rank": 9,
    "data": {
        "url": "https://fi.wikipedia.org/wiki/Cara_Black",
        "read_more_link": "",
        "language": "en",
        "title": "Cara Black – Wikipedia",
        "top_image": "https://upload.wikimedia.org/wikipedia/commons/thumb/2/2d/Black_RG13_%283%29_%289425013671%29.jpg/1200px-Black_RG13_%283%29_%289425013671%29.jpg",
        "meta_img": "https://upload.wikimedia.org/wikipedia/commons/thumb/2/2d/Black_RG13_%283%29_%289425013671%29.jpg/1200px-Black_RG13_%283%29_%289425013671%29.jpg",
        "images": [
            "https://upload.wikimedia.org/wikipedia/commons/thumb/2/2d/Black_RG13_%283%29_%289425013671%29.jpg/250px-Black_RG13_%283%29_%289425013671%29.jpg",
            "https://upload.wikimedia.org/wikipedia/commons/thumb/f/ff/Wikidata-logo.svg/25px-Wikidata-logo.svg.png",
            "https://upload.wikimedia.org/wikipedia/commons/thumb/7/73/Blue_pencil.svg/10px-Blue_pencil.svg.png",
            "https://upload.wikimedia.org/wikipedia/commons/thumb/4/4a/Commons-logo.svg/10px-Commons-logo.svg.png",
            "https://login.wikimedia.org/wiki/Special:CentralAutoLogin/start?type=1x1",
            "https://fi.wikipedia.org/static/images/footer/wikimedia-button.svg",
            "https://fi.wikipedia.org/static/images/footer/poweredby_mediawiki.svg"
        ],
        "movies": [],
        "keywords": [],
        "meta_keywords": [
            ""
        ],
        "tags": null,
        "authors": [
            "Contributors to Wikimedia projects"
        ],
        "publish_date": "2006-06-29T22:38:02+00:00",
        "summary": "",
        "meta_description": "",
        "meta_lang": "fi",
        "meta_favicon": "/static/apple-touch/wikipedia.png",
        "meta_site_name": "",
        "canonical_link": "https://fi.wikipedia.org/wiki/Cara_Black",
        "text": "Cara Black Henkilötiedot Syntynyt [1]\n\nHarare [1]Tennispelaaja Pituus 167 cm Paino 55 kg Kätisyys oikeakätisyys, kahden käden rysty Ammattilaisena – Palkintorahat 7 730 801 USD Kaksinpeli Paras sijoitus Voitot/tappiot 312–241 Nelinpeli Paras sijoitus 1 ( – ) Voitot/tappiot 757–309 Aiheesta muualla Infobox OK\n\nCara Black (s. 17. helmikuuta 1979 Harare, Zimbabwe) on zimbabwelainen tennispelaaja.[2] Pituutta hänellä on 167 cm ja painoa 55 kiloa. Black on oikeakätinen ja lyö rystylyöntinsä kahdella kädellä. Ammattilaiseksi Black siirtyi tammikuussa 1998.\n\nCara on entisten ammattilaispelaajien Byron Blackin ja Wayne Blackin nuorempi sisko. Hänen isänsä on nimeltään Don ja äiti Velia.\n\nUrallaan Cara Black on voittanut viisi Grand Slam -turnausta naisten nelinpelissä. Hän voitti Wimbledonissa vuosina 2004, 2005 ja 2007, Australian avoimissa vuonna 2007 sekä Yhdysvaltain avoimissa vuonna 2008. Vuoden 2004 Wimbledonin mestaruus tuli australialaisen Rennae Stubbsin parina, ja vuosien 2005–2008 mestaruuksissa parina oli eteläafrikkalais-yhdysvaltalainen Liezel Huber. Sekanelinpelissä hänellä on yhdessä veljensä Waynen kanssa kaksi Grand Slam -voittoa: vuoden 2002 Ranskan avoimissa ja vuoden 2004 Wimbledonin turnauksessa. Vuoden 2008 Yhdysvaltain avoimissa hän voitti sekanelinpelin intialaisen Leander Paesin parina.\n\nCara Black on urallaan voittanut yhden WTA-turnauksen naisten kaksinpelissä. Naisten nelinpelissä hän saavutti uransa 45. WTA-turnausvoiton lokakuussa 2008. ITF-kiertueella hän on voittanut 6 turnausta kaksinpelissä sekä 10 turnausta nelinpelissä.\n\nMarraskuussa 2005 Black selvisi yhdessä parinsa Rennae Stubbsin kanssa WTA:n mestaruuskilpailujen nelinpelin finaaliin, jossa he kuitenkin hävisivät Australian Samantha Stosurille ja Yhdysvaltojen Lisa Raymondille. Black nousi nelinpelirankingissa ykköseksi lokakuussa 2005, ja kaksinpelirankingissa hän on parhaimmillaan ollut 31:s maaliskuussa 1999.\n\nAustralian avoin tennisturnaus:\n\nNaisten nelinpeli: mestaruus 2007\n\nNaisten nelinpeli: puolivälierä 2006, 2008\n\nSekanelinpeli: puolivälierä 2005, 2008\n\nRanskan avoimet:\n\nNaisten nelinpeli: loppuottelu 2005\n\nNaisten nelinpeli: välierä 2003, 2007, 2008\n\nNaisten nelinpeli: puolivälierä 2006\n\nSekanelinpeli: mestaruus 2002\n\nSekanelinpeli: loppuottelu 2004\n\nSekanelinpeli: välierä 2003\n\nWimbledon:\n\nNaisten nelinpeli: mestaruus 2004, 2005, 2007\n\nNaisten nelinpeli: välierä 2002, 2006, 2008\n\nSekanelinpeli: mestaruus 2004\n\nSekanelinpeli: välierä 2006\n\nSekanelinpeli: puolivälierä 2007\n\nYhdysvaltain avoin tennisturnaus:\n\nNaisten nelinpeli: mestaruus 2008\n\nNaisten nelinpeli: loppuottelu 2000\n\nNaisten nelinpeli: välierä 2001, 2002, 2003\n\nNaisten nelinpeli: puolivälierä 2005, 2006\n\nSekanelinpeli: mestaruus 2008\n\nSekanelinpeli: välierä 2003\n\nSekanelinpeli: puolivälierä 2001, 2002\n\nKuvia tai muita tiedostoja aiheesta Cara Black Wikimedia Commonsissa"
    }
}