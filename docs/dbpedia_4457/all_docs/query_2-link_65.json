{
    "id": "dbpedia_4457_2",
    "rank": 65,
    "data": {
        "url": "https://www.cdvuz.cz/page/clenstvi-v-organizacich",
        "read_more_link": "",
        "language": "en",
        "title": "Členství v organizacích",
        "top_image": "https://ys-common.s3.eu-central-1.amazonaws.com/vuz-web/staging/602f7f5c595d498da893948d965d3880.jpg",
        "meta_img": "https://ys-common.s3.eu-central-1.amazonaws.com/vuz-web/staging/602f7f5c595d498da893948d965d3880.jpg",
        "images": [
            "https://www.cdvuz.cz/_nuxt/img/vuz-logo.1d4fb59.png",
            "https://ys-common.s3.eu-central-1.amazonaws.com/vuz-web/prod/0cfd5e03b9e94f6abfdf882fdb1ad3a2.png",
            "https://ys-common.s3.eu-central-1.amazonaws.com/vuz-web/prod/aa3263b7b9fc49f4804cbc8dad0a872e.png",
            "https://ys-common.s3.eu-central-1.amazonaws.com/vuz-web/prod/aa237f521da149abbf69cc1004d3ec69.png",
            "https://ys-common.s3.eu-central-1.amazonaws.com/vuz-web/prod/4dd49e20100042b4881ff7e663e6af07.png",
            "https://ys-common.s3.eu-central-1.amazonaws.com/vuz-web/prod/e205462ed12f4573945a01eba61f9155.png",
            "https://ys-common.s3.eu-central-1.amazonaws.com/vuz-web/prod/a22cf986769b4b1dbd7179f4e69b4fdc.png",
            "https://ys-common.s3.eu-central-1.amazonaws.com/vuz-web/prod/dacccdead5084aaa9fe596a4caee7463.png",
            "https://www.cdvuz.cz/_nuxt/img/vuz-logo.1d4fb59.png",
            "https://www.cdvuz.cz/_nuxt/img/vuz-logo.1d4fb59.png"
        ],
        "movies": [],
        "keywords": [],
        "meta_keywords": [
            ""
        ],
        "tags": null,
        "authors": [],
        "publish_date": null,
        "summary": "",
        "meta_description": "Výzkumný Ústav Železniční, a. s.",
        "meta_lang": "",
        "meta_favicon": "/images/vuz-logo.png",
        "meta_site_name": "",
        "canonical_link": "https://www.cdvuz.cz/page/clenstvi-v-organizacich",
        "text": "VUZ je členem několika asociací spojených se železničním průmyslem.\n\nAsociace akreditovaných a autorizovaných organizací (AAAO)\n\nAAAO je sdružením právnických osob, které poskytují služby v oblasti zkoušení, certifikací, inspekcí a posuzování výrobků, systémů managementu, osob a procesů. Členové AAAO působí především v regulované oblasti ve vazbě na označení CE (jako autorizované osoby i jako notifikovaná místa s působností v EU), ale i jako akreditované subjekty v neregulované oblasti kvality výrobků a služeb.\n\nwww.aaao.cz\n\nNárodní Technologická platforma \"Interoperabilita železniční infrastruktury\" (SIZI)\n\nSIZI je zájmovým sdružením podnikatelských subjektů, univerzit, výzkumných a projektových organizací z odvětví železničního stavebnictví, kteří se podílejí na investiční výstavbě a údržbě železniční infrastruktury ČR, v oblastech infrastruktura, energie, řízení a zabezpečení. Jeho cílem je spojení vědeckého a technického potenciálu univerzit, výzkumných a projektových ústavů spolu s výrobním potenciálem stavebních a výrobních společností k podpoře členů v inovacích a zvýšení konkurenceschopnosti, realizaci projektů vývoje, výzkumu a zkušebnictví zajišťující jejich současnou produkci se zaměřením na aplikaci požadavků železniční interoperability, získávání finančních prostředků na realizaci těchto projektů včetně zapojení členů do evropských aktivit v této oblasti.\n\nwww.sizi.cz\n\nEuropean Rail Research Network of Excellence (EURNEX)\n\nEURNEX je výzkumný projekt zaměřený na oblast železniční a kombinované dopravy. Zabývá se výzkumem problematiky provozování dráhy, drážní dopravy, železničních dopravních prostředků, sdělovací a zabezpečovací techniky, zkušebnictví, technologie dopravy, kvality, životního prostředí a mnoha dalších oblastí. Cílem projektu je sjednotit celoevropský výzkum a vývoj v oblasti železniční dopravy a vytvořit Excelentní síť (Network of Excellence) sdružující pracoviště nabízející řešitelskou i výrobní kapacitu pro realizaci projektů železniční dopravy zadaných firmami a státními institucemi. Projekt EURNEX je součástí 6. Rámcového programu EU. Sdružuje více než 60 evropských institucí a jeho tým čítá 670 osob.\n\nwww.eurnex.org\n\nNB-Rail Coordination Group\n\nKoordinační skupina oznámených subjektů v oblasti interoperability železničního systému EU, NB-Rail, byla vytvořena ve smyslu směrnice 2008/57/ES, čl. 28(5), Rozhodnutí 768/2008/ES, čl. R17(11) a R30 a dokumentu Blue Guide 2014 (5.2.2 a 5.2.4).\n\ncircabc.europa.eu\n\nnb-rail.eu\n\nNB-Rail Association\n\nAsociace NB-Rail je mezinárodní nezisková organizace oznámených subjektů určená k podpoře a doplnění činnosti koordinační skupiny NB-RAIL v oblasti interoperability železničního systému EU. NB-Rail asociace mj. spolupracuje aktivně s UNIFE, CER, UIC, CEN, CENELEC, stejně jako s ERA a Evropskou komisí.\n\ncircabc.europa.eu\n\nnb-rail.eu\n\nÚčast v ÚNMZ - VUZ je členem Technických normalizačních komisí – TNK 126 (Elektrotechnika v dopravě) a TNK 141 (Železnice) – (TNK zřizuje ÚNMZ jako poradní orgán pro technickou normalizaci v dané oblasti).\n\nMezinárodní železniční unie (UIC)\n\nMezinárodní unie železnic (International Union of Railways) je světovou organizací pro mezinárodní spolupráci mezi železnicemi a pro podporu železniční dopravy obecně. Byla založena v roce 1922, jejím sídlem je Paříž a celkem sdružuje 171 členů z pěti kontinentů.\n\nwww.uic.org\n\nSpolečenství evropských železnic a společností působících v infrastruktuře (CER)\n\nSpolečenství evropských železnic a manažerů infrastruktury – CER (Community of European Railway and Infrastructure Companies) má sídlo v Bruselu a hájí zájmy železničních dopravců vůči institucím Evropské unie. Celkem sdružuje 54 železničních dopravců a infrastrukturních společností. Mezi hlavní oblasti zájmu CER patří podpora rozvoje železnice jako trvale udržitelného, efektivního a k životnímu prostředí šetrného doravního systému.\n\nwww.cer.be\n\nEUROLAB\n\nVýzkumný Ústav Železniční, a.s. je členem Asociace českých měřících, zkušebních a analytických laboratoří EUROLAB-CZ. EUROLAB-CZ je aktivním členem mezinárodního sdružení EUROLAB. Stáhnout certifikát o členství\n\nwww.eurolab.org\n\nPotřeba posílit aktivity České republiky ve vývoji, testování a nasazování GNSS aplikací vedla k iniciaci spolupráce organizací z hlavních oblastí dopravy (letecká, železniční, silniční) a průmyslu a založení zájmového sdružení GNSS Centre of Excellence. Výzkumný Ústav Železniční, a.s. je prostřednictvím členství ČD, a.s. (zakládajícího člena GNSS Centre of Excellence) zapojen v aktivitách sdružení a podílí se na řešení společných projektů."
    }
}