{
    "id": "dbpedia_2350_1",
    "rank": 61,
    "data": {
        "url": "https://forlaens.dk/produkt/gigant/",
        "read_more_link": "",
        "language": "en",
        "title": "FORLAGET FORLÆNS",
        "top_image": "https://forlaens.dk/wp-content/uploads/140863_gigant_COVER_Danish_egyutt-mockup-scaled.jpg",
        "meta_img": "https://forlaens.dk/wp-content/uploads/140863_gigant_COVER_Danish_egyutt-mockup-scaled.jpg",
        "images": [
            "https://forlaens.dk/wp-content/uploads/cropped-forlaens_logo-cropped4.png",
            "https://forlaens.dk/wp-content/uploads/140863_gigant_COVER_Danish_egyutt-mockup-scaled.jpg",
            "https://forlaens.dk/wp-content/uploads/Gigant_anmeldelse_i_WA-Faktisk-scaled.jpg",
            "https://forlaens.dk/wp-content/uploads/Gigant-anmeldelse-informeren.jpg",
            "https://forlaens.dk/wp-content/uploads/140863_gigant_COVER_Danish_egyutt-mockup-100x100.jpg",
            "https://forlaens.dk/wp-content/uploads/Gigant_anmeldelse_i_WA-Faktisk-100x100.jpg",
            "https://forlaens.dk/wp-content/uploads/Gigant-anmeldelse-informeren-100x100.jpg",
            "https://forlaens.dk/wp-content/uploads/hieronymus-str.jpg",
            "https://forlaens.dk/wp-content/uploads/bogholdere-osv-forside-2-scaled.jpg",
            "https://forlaens.dk/wp-content/uploads/deadboy-web.jpg",
            "https://forlaens.dk/wp-content/uploads/troldmændene-web.jpg",
            "https://forlaens.dk/wp-content/uploads/dk-logobar-web.jpeg",
            "https://www.facebook.com/tr?id=869505300258447&ev=PageView&noscript=1"
        ],
        "movies": [],
        "keywords": [],
        "meta_keywords": [
            ""
        ],
        "tags": null,
        "authors": [],
        "publish_date": "2014-08-20T21:06:01+00:00",
        "summary": "",
        "meta_description": "Når man er en lille fyr uden meget selvtillid og handlekraft, er det nemmest bare at stikke hovedet mellem benene, når man møder modgang. Nogle gange er det bare ikke en mulighed. Ihvertfald ikke når ens pige lige er blevet slugt af en skiderik med tusind øjne, ens motorcykel er blevet forvandlet til et sværd, […]",
        "meta_lang": "da",
        "meta_favicon": "https://forlaens.dk/wp-content/uploads/cropped-F-32x32.jpg",
        "meta_site_name": "FORLAGET FORLÆNS",
        "canonical_link": "https://forlaens.dk/produkt/gigant/",
        "text": "Beskrivelse\n\nNår man er en lille fyr uden meget selvtillid og handlekraft, er det nemmest bare at stikke hovedet mellem benene, når man møder modgang. Nogle gange er det bare ikke en mulighed. Ihvertfald ikke når ens pige lige er blevet slugt af en skiderik med tusind øjne, ens motorcykel er blevet forvandlet til et sværd, og man til sidst bliver kastet ind i en fremmed dimension, hvor farerne er mange, og et gigantisk opgør venter på toppen.\n\n♥♥♥♥♥\n\n“Surrealistisk mareridt for fuld farveudblæsning med unge Rune Ryberg, der er uddannet fra Animationsskolen i Viborg og her debuterer med en vild, men helstøbt serie.”\n\nSøren Vinterberg, Politiken\n\n★★★★★\n\n“Den smukke historie om ung kærlighed og jagten på den indre sandhed folder sig smukt ud i et syret univers, der lover godt for fremtiden.”\n\nGert Poder, Dagbladet Arbejderen\n\n“Selvom Gigant er Rune Rybergs debut-tegneserie, er der intet famlende over den. Han er hamrende dygtig til at tegne, og man falder ikke over nogen fejl. Alt er forvredet og fordrejet på den helt rigtige måde. Historien er sprængfyldt med action, sjov og glimt af alvor, der giver det hele lidt tyngde.”\n\nEmil Blichfeldt, Weekendavisen\n\n“Grotesk, overdrevet og meget underholdende!”\n\nTroldspejlet, DR\n\n“Rybergs tegninger er som hans fantasi – vildtvoksende, farverige, fjollede og fornøjelige.”\n\nHans Bjerregaard, Ekstra Bladet\n\n“umanerligt veloplagt og forrygende realiseret”\n\nMatthias Wivel, Information\n\n“Alt er som dyppet i et syrebad, både virkeligheden og den surrealistiske verden, den lille gigant skal kæmpe sig gennem. Men det virker hverken påtaget eller selvhøjtideligt. Den aparte streg og de flotte farver er kun glasuren på en sjov, underholdende historie, som man nyder – helt frem til den forunderligt overraskende slutning. Og selv om humoren er i højsædet, er det hele samtidig ganske rørende og midt i al uhyggen – ganske hyggeligt.”\n\nJakob Stegelmann, Jyllandsposten\n\n“Danish comic creator Rune Ryberg is putting out a graphic novella, Gigant, “Giant” in English. And I have to say it looks rather gorgeous. It’s not published in English, yet, but I’m not exactly sure how much that matters…”\n\nhttp://www.bleedingcool.com/\n\n“(Over) De næste 60 sider udfolder en hektisk, morsom og actionmættet fortælling sig, virtuost tegnet og farvelagt. Det er med andre ord en af disse sjældne debuter, som virkelig sidder lige i skabet, og som er fyldt med løfter om store fremtidige bedrifter.”\n\nThomas Thorhauge, nummer9.dk\n\n“Der er noget virkeligt lækkert ved at få Gigant i hænderne, for foruden den stoflighed man fornemmer idet man rører ved et papomslag så tykt, at det nærmest virker som var det vævet, så skinner forsidens røde helt, der kommer springende og den koboltblå titel også en i møde, at man ikke kan undgå at give Jante en springskalle. Vender man den om, er vores helts sværd (samt en beskrivende tekst) gengivet med lige så skinnende blå. (…) Gigant et helt klassisk eventyr om den klassiske, undertippede helt, der skal rede sin udkårne fra fæle bæster og gå gennem mange utrolige farer på sin vej, men i Rybergs streg bliver dette eventyr alt andet end formularisk, forudsigeligt og kedeligt. Til trods for udgivelsens forholdsvis beskedne format, er denne tegneserie på sæt og vis også lige som dens hovedperson, meget større indeni, end man umiddelbart skulle tro. Gigant er en bragende flot debut”\n\nTorben Rølmer Bille, kulturkapellet.dk\n\nYderligere information\n\nTegner\n\nRune Ryberg\n\nSider\n\n60\n\nISBN\n\n9788791611520\n\nIndbinding\n\nHardcover"
    }
}