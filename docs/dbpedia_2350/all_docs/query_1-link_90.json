{
    "id": "dbpedia_2350_1",
    "rank": 90,
    "data": {
        "url": "https://arrowhead.overdrive.com/library/magazines/media/10103116",
        "read_more_link": "",
        "language": "en",
        "title": "Arrowhead Library System",
        "top_image": "https://thunder.cdn.overdrive.com/logo-resized/1346?1490271077",
        "meta_img": "https://thunder.cdn.overdrive.com/logo-resized/1346?1490271077",
        "images": [
            "https://img2.od-cdn.com/ImageType-100/11052-1/{9E1EDFAB-CDCE-4807-8D6B-7C040378448D}IMG100.JPG",
            "https://img1.od-cdn.com/ImageType-150/11052-1/{0689064E-5C22-4EEE-9488-33D8FA433922}IMG150.JPG",
            "https://img1.od-cdn.com/ImageType-150/11052-1/{68E81A98-558E-40E3-8A88-FFA79CEE7E0C}IMG150.JPG",
            "https://img1.od-cdn.com/ImageType-150/11052-1/{08B0FA2C-2015-41C3-802D-0371DFD7FE13}IMG150.JPG",
            "https://img1.od-cdn.com/ImageType-150/11052-1/{0A26789B-0C21-4055-8ED5-1A937607B1F2}IMG150.JPG",
            "https://img3.od-cdn.com/ImageType-150/11052-1/{CE90AC87-0C19-4D6F-ADF4-4E0AE480BE00}IMG150.JPG",
            "https://img1.od-cdn.com/ImageType-150/11052-1/{EA8E3E5E-9F8C-47E7-B56D-E6EF0F7DA535}IMG150.JPG",
            "https://img3.od-cdn.com/ImageType-150/11052-1/{C07B1747-50CE-4608-AA31-A0096FC45B9E}IMG150.JPG",
            "https://img3.od-cdn.com/ImageType-150/11052-1/{AF2C1EEB-9F5D-4BDE-9B64-5CEBA69C9BFA}IMG150.JPG",
            "https://img2.od-cdn.com/ImageType-150/11052-1/{E03541C9-7065-43E6-8048-19AC0D0132F1}IMG150.JPG",
            "https://img3.od-cdn.com/ImageType-150/11052-1/{6E9FC510-266A-43C5-81A6-B6340F3EF12A}IMG150.JPG",
            "https://img2.od-cdn.com/ImageType-150/11052-1/{0C2212AD-04CB-42C5-AF1F-AEB3C7044B7D}IMG150.JPG",
            "https://img3.od-cdn.com/ImageType-150/11052-1/{CD5B67E9-2B52-4322-9798-8EEFD768FE41}IMG150.JPG",
            "https://img2.od-cdn.com/ImageType-150/11052-1/{2A3049A3-B887-439D-A636-953D6BBB9C00}IMG150.JPG",
            "https://img2.od-cdn.com/ImageType-150/11052-1/{35E56787-759A-4F08-8828-E8948F75AC2F}IMG150.JPG",
            "https://img3.od-cdn.com/ImageType-150/11052-1/{149F225F-70B0-4E26-9997-F6AEEBBCFFB6}IMG150.JPG",
            "https://img2.od-cdn.com/ImageType-150/11052-1/{EF73DA57-5277-4A84-80DF-0A7751261237}IMG150.JPG",
            "https://img1.od-cdn.com/ImageType-150/11052-1/{874F3BBB-12AD-43F9-B6F6-F5F7ECB47759}IMG150.JPG",
            "https://img2.od-cdn.com/ImageType-150/11052-1/{9CA42352-F0D9-4ACE-9A5D-FF89FE345417}IMG150.JPG",
            "https://img3.od-cdn.com/ImageType-150/11052-1/{A7F7B5F0-044F-4865-A635-FEFBB7F997FA}IMG150.JPG",
            "https://img3.od-cdn.com/ImageType-150/11052-1/{ED718794-DB21-478E-9924-918761D61814}IMG150.JPG",
            "https://img3.od-cdn.com/ImageType-150/11052-1/{0AA6D2EB-3C63-4118-BFCD-17C25384E297}IMG150.JPG",
            "https://img2.od-cdn.com/ImageType-150/11052-1/{2844ECE1-8C2A-4A83-B83C-FC6D923969F9}IMG150.JPG",
            "https://img2.od-cdn.com/ImageType-150/11052-1/{3ED4C38B-D443-47BD-8CDD-6E2E695A7E54}IMG150.JPG",
            "https://img1.od-cdn.com/ImageType-150/11052-1/{6C83069E-D7C5-44FF-9BDE-EF414905226F}IMG150.JPG",
            "https://lightning.od-cdn.com/static/img/more.adbfa74d06226b5aa45bbeae240ad19f.png",
            "https://lightning.od-cdn.com/static/img/more.adbfa74d06226b5aa45bbeae240ad19f.png"
        ],
        "movies": [],
        "keywords": [],
        "meta_keywords": [
            ""
        ],
        "tags": null,
        "authors": [],
        "publish_date": null,
        "summary": "",
        "meta_description": "Browse, borrow, and enjoy titles from the Arrowhead Library System digital collection.",
        "meta_lang": "en",
        "meta_favicon": "https://lightning.od-cdn.com/static/img/favicon.bb86d660d3929b5c0c65389d6a8e8aba.ico",
        "meta_site_name": "Arrowhead Library System",
        "canonical_link": "https://arrowhead.overdrive.com/library/magazines/media/10103116",
        "text": "Femina er kærlighed til kvindeliv – og din ugentlige inspiration til et indholdsrigt liv med nærvær, fordybelse, personlig udvikling og æstetik. Din nydelsesfulde genvej til god mad, givende samtaler, lækker mode (du har råd til!) og et hyggeligt hjem med masser af hjerterum.\n\nEr det lykken at være uafhængig af en mand?\n\nfemina Denmark\n\nRo på • Efter en lang, dejlig sommer med rejser, fester og oplevelser bliver det helt rart at skrue lidt ned for tempo og udadvendthed, blive i sengen med en bog en hel formiddag eller hoppe i jeans og en lun trøje og gå en lang tur – helt alene.\n\n“Ensomhed er vores tids største tabu” • Mange kvinder i dag hylder uafhængigheden. Men med uafhængigheden følger også en ensomhed, mener iværksætter og foredragsholder Michelle Hviid. Hun har været alenemor, drevet en succesfuld millionvirksomhed og haft styr på det meste. Bare ikke kærligheden. Nu har hun rundet 52 år og deler hus og seks børn med en mand, der har lært hende at elske uden forbehold.\n\nFEMINAKULTUR\n\n”Der er nok en djævel i os alle” • Egentlig skulle Asta Olivia Nordenhofs opfølger på læsersuccessen ”Penge på lommen” have en skurk som hovedkarakter. Det endte i stedet med at blive en bog om at elske i et kapitalistisk samfund, om udnyttelse og penge – og om djævlen som én, der kan forvandle og forføre.\n\nEfterårets SKO OG STØVLER • De lidt grove støvler og loafers har domineret modebilledet de senere år, men nu gør det mere klassiske og elegante fodtøj comeback. Støvler med kort eller langt skaft og halvhøje hæle er overalt – og vælger du en sort eller brun model i god kvalitet, kan du bruge dem i årevis. Har du lyst til at skeje lidt mere ud, er der også mange cowboystøvler og cowboystøvle-inspirerede støvler at vælge imellem lige nu.\n\nSÅDAN STYLER DU STRIK • Måske har du en hjemmestrikket, måske må du købe dig til en, men ét er sikkert: Du glæder dig nok en smule til at pakke dig i den lune, bløde striktrøje, der er en evig klassiker i garderoben. Måske fordi den kan styles på mange måder?\n\nMed omtanke • Kalenderen er hoppet over på september, og vi kigger langsomt mod lidt køligere og mørkere dage. Investér i gode materialer, som kan holde dig varm hele sæsonen. Tilføj skønne perler for at gøre looket ekstra lækkert.\n\nJeg vil enormt gerne forstås • Helle Helle bryder sig faktisk ikke om at være i centrum. Måske er det derfor, hun skriver sine romaner, som hun gør. Stramt. Hun siger selv, at det, hun kan, er at sige noget om, hvordan noget er – uden at sige det. Men her siger hun faktisk ret meget om sig selv! Over 4.000 ord. Læs om Helle Helle – og forstå!\n\nSkøn og stilfuld SENSOMMER • Forlæng følelsen af sommer i din bolig med lys og luft, orden i sagerne, gyldne strejf og blomsterflor i altankassen, på terrassen – eller på en smuk opsats i et ellers lidt kedeligt hjørne.\n\nEn sidevogn • Sideborde og skamler er både pæne og praktiske pyntegenstande. Desuden findes de i alverdens former, materialer og farver, som gør, at du helt sikkert kan finde et, der passer ind i din stil.\n\nFIREETAGERS BLOMSTERIDYL • Når man er en familie på fem med hver sin interesse, stiller det store krav til ens hjem. I Marie Louise Nørgaards tilfælde er løsningen et fireetagers hus, der er blevet indrettet med klassisk design, farvestrejf og en hel del blomsterprint.\n\nOrganiseret rod • Hæng op, læg ned, skub ind. Rod er velkommen og uundgåligt i hjemmet, men det meste vil vi gerne kunne gemme væk. Det kalder på gode opbevaringsløsninger.\n\nIndret RUM for RUM • Hvordan skjuler man bedst tv’et? Hvor mange lamper bør der være i spisestuen? Og hvad er den optimale størrelse til en køkkenø? Der er kan opstå mange spørgsmål, når hjemmet skal indrettes – vi hjælper dig godt på vej lige her.\n\nSom..."
    }
}