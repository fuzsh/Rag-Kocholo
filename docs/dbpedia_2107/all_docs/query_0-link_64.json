{
    "id": "dbpedia_2107_0",
    "rank": 64,
    "data": {
        "url": "https://www.bbc.com/pidgin/tori-64861109",
        "read_more_link": "",
        "language": "en",
        "title": "elect list wey INEC release and di party wey gbab majority seat",
        "top_image": "https://ichef.bbci.co.uk/news/1024/branded_pidgin/F18D/production/_128873816_242074673_220126196826706_1223749961184327005_n.jpg",
        "meta_img": "https://ichef.bbci.co.uk/news/1024/branded_pidgin/F18D/production/_128873816_242074673_220126196826706_1223749961184327005_n.jpg",
        "images": [
            "https://a1.api.bbc.co.uk/hit.xiti?s=598342&s2=70&p=pidgin.news.story.64861109.page&x1=[urn%3Abbc%3Acps%3Acurie%3Aasset%3A743b8a5d-6ea4-4437-84bd-4ca07775b9f5]&x2=[responsive]&x3=[news-pidgin]&x4=[pcm]&x7=[article]&x8=[simorgh-nojs]&x9=[Nigeria%2520election%2520result%25202023%3A%2520Senators-elect%2520list%2520wey%2520INEC%2520release%2520and%2520di%2520party%2520wey%2520gbab%2520majority%2520seat%2520-%2520BBC%2520News%2520Pidgin]&x11=[2023-03-07T10%3A17%3A19.000Z]&x12=[2023-03-07T10%3A17%3A19.000Z]&x13=[Nigeria~Nigeria%2Bpolitics~Nigerian%2Belections%2B2023]&x14=[3d5d5e30-dd50-4041-96d5-c970b20005b9~7d65828a-85c1-41f4-96cf-c758da75e401~ad97dddb-ea75-4493-a4ed-95ad1477049f]&x16=[WS%20-%20Keep%20me%20on%20trend]&x17=[Nigeria~Nigeria%2Bpolitics~Nigerian%2Belections%2B2023]",
            "https://ichef.bbci.co.uk/ace/ws/640/cpsprodpb/7C5D/production/_128873813_242074673_220126196826706_1223749961184327005_n.jpg.webp",
            "https://ichef.bbci.co.uk/ace/ws/640/cpsprodpb/18282/production/_128864989_fqkhqstxsamqutn.jpg.webp",
            "https://ichef.bbci.co.uk/ace/ws/640/cpsprodpb/9C0A/production/_128864993_fqkhqsswwaeijw9.jpg.webp",
            "https://ichef.bbci.co.uk/ace/ws/640/cpsprodpb/4DEA/production/_128864991_fqkhqsrwaaat-pg.jpg.webp",
            "https://ichef.bbci.co.uk/ace/ws/640/cpsprodpb/EA2A/production/_128864995_fqkhqsqwaaedokd.jpg.webp",
            "https://news.files.bbci.co.uk/include/vjafwest/1057-nigeria-live-election-2023/assets/app-project-assets/img/live_map/bola_tinubu.png",
            "https://news.files.bbci.co.uk/include/vjafwest/1057-nigeria-live-election-2023/assets/app-project-assets/img/live_map/atiku_abubakar.png",
            "https://news.files.bbci.co.uk/include/vjafwest/1057-nigeria-live-election-2023/assets/app-project-assets/img/live_map/rabiu_kwankwaso.png",
            "https://news.files.bbci.co.uk/include/vjafwest/1057-nigeria-live-election-2023/assets/app-project-assets/img/live_map/peter_obi.png",
            "https://news.files.bbci.co.uk/include/vjafwest/1057-nigeria-live-election-2023/assets/app-project-assets/img/live_map/others.png",
            "https://news.files.bbci.co.uk/include/vjafwest/1057-nigeria-live-election-2023/assets/app-project-assets/img/live_map/bola_tinubu.png",
            "https://news.files.bbci.co.uk/include/vjafwest/1057-nigeria-live-election-2023/assets/app-project-assets/img/live_map/atiku_abubakar.png",
            "https://news.files.bbci.co.uk/include/vjafwest/1057-nigeria-live-election-2023/assets/app-project-assets/img/live_map/rabiu_kwankwaso.png",
            "https://news.files.bbci.co.uk/include/vjafwest/1057-nigeria-live-election-2023/assets/app-project-assets/img/live_map/peter_obi.png",
            "https://news.files.bbci.co.uk/include/vjafwest/1057-nigeria-live-election-2023/assets/app-project-assets/img/live_map/others.png",
            "https://news.files.bbci.co.uk/include/vjafwest/1057-nigeria-live-election-2023/assets/app-project-assets/img/whatsapp_icon.svg",
            "https://news.files.bbci.co.uk/include/vjafwest/1057-nigeria-live-election-2023/assets/app-project-assets/img/facebook_icon.svg",
            "https://news.files.bbci.co.uk/include/vjafwest/1057-nigeria-live-election-2023/assets/app-project-assets/img/twitter_icon.svg",
            "https://news.files.bbci.co.uk/include/vjafwest/1057-nigeria-live-election-2023/assets/app-project-assets/img/share_icon.svg",
            "https://news.files.bbci.co.uk/include/vjafwest/1057-nigeria-live-election-2023/assets/app-project-assets/img/whatsapp_icon.svg",
            "https://news.files.bbci.co.uk/include/vjafwest/1057-nigeria-live-election-2023/assets/app-project-assets/img/facebook_icon.svg",
            "https://news.files.bbci.co.uk/include/vjafwest/1057-nigeria-live-election-2023/assets/app-project-assets/img/twitter_icon.svg",
            "https://news.files.bbci.co.uk/include/vjafwest/1057-nigeria-live-election-2023/assets/app-project-assets/img/share_icon.svg",
            "https://ichef.bbci.co.uk/news/976/cpsprodpb/1CE9/production/_128510470_e563ad30-facc-11ec-bfa6-89ae37be3a04.png.webp",
            "https://ichef.bbci.co.uk/news/976/cpsprodpb/1CE9/production/_128510470_e563ad30-facc-11ec-bfa6-89ae37be3a04.png.webp",
            "https://ichef.bbci.co.uk/news/976/cpsprodpb/9555/production/_125592283_peterobiimage.jpg.webp",
            "https://ichef.bbci.co.uk/news/976/cpsprodpb/9555/production/_125592283_peterobiimage.jpg.webp",
            "https://ichef.bbci.co.uk/news/976/cpsprodpb/12B4F/production/_125832667_atikuimage.jpg.webp",
            "https://ichef.bbci.co.uk/news/976/cpsprodpb/12B4F/production/_125832667_atikuimage.jpg.webp",
            "https://ichef.bbci.co.uk/news/976/cpsprodpb/16BD6/production/_125324139_bolatinubucap.jpg.webp",
            "https://ichef.bbci.co.uk/news/976/cpsprodpb/16BD6/production/_125324139_bolatinubucap.jpg.webp",
            "https://ichef.bbci.co.uk/ace/ws/660/cpsprodpb/11AEA/production/_128862427_fqkbxltxoaezige.jpg.webp",
            "https://ichef.bbci.co.uk/ace/ws/660/cpsprodpb/134D8/production/_128846097_protest.jpg.webp",
            "https://ichef.bbci.co.uk/ace/ws/660/cpsprodpb/CCFF/production/_128797425_bbc.png.webp",
            "https://ichef.bbci.co.uk/ace/ws/400/cpsprodpb/98c9/live/e1ea8f50-62f5-11ef-aa62-75d3aa541206.jpg.webp",
            "https://ichef.bbci.co.uk/ace/ws/400/cpsprodpb/8b1b/live/b1aee730-6383-11ef-b05a-6bfaccfcd4cc.jpg.webp",
            "https://ichef.bbci.co.uk/ace/ws/400/cpsprodpb/9b64/live/764d3a20-6379-11ef-b970-9f202720b57a.jpg.webp",
            "https://ichef.bbci.co.uk/ace/ws/400/cpsprodpb/9edb/live/8d52e450-626a-11ef-9b96-4da42bbd58af.png.webp",
            "https://ichef.bbci.co.uk/ace/ws/400/cpsprodpb/1dbc/live/f6e3f260-6170-11ef-8c32-f3c2bc7494c6.png.webp",
            "https://ichef.bbci.co.uk/ace/ws/400/cpsprodpb/1ce6/live/863d7c60-6063-11ef-b970-9f202720b57a.jpg.webp",
            "https://ichef.bbci.co.uk/ace/ws/400/cpsprodpb/7c8f/live/922e81d0-60a0-11ef-ac2e-0dde5f4fd683.jpg.webp"
        ],
        "movies": [],
        "keywords": [],
        "meta_keywords": [
            ""
        ],
        "tags": null,
        "authors": [
            "BBC News Pidgin",
            "www.facebook.com"
        ],
        "publish_date": "2023-03-07T10:17:19+00:00",
        "summary": "",
        "meta_description": "INEC go present di senators-elect wit certificates of return on 7 March while di House of Representatives-elect go receive dia own on 8 March.",
        "meta_lang": "",
        "meta_favicon": "https://static.files.bbci.co.uk/ws/simorgh-assets/public/pidgin/images/icons/icon-192x192.png",
        "meta_site_name": "BBC News Pidgin",
        "canonical_link": "https://www.bbc.com/pidgin/tori-64861109",
        "text": "Nigeria election result 2023: Senators-elect list wey INEC release and di party wey gbab majority seat\n\n7 March 2023\n\nDi Independent National Electoral Commission (INEC) don release di list of senatorial-elect for di Nigeria election wey hold on Saturday 25, 2023.\n\nOut of di 109 seat, 8 still dey vacant sake of death of one of di candidate and supplementary election wey go hold for seven constituencies.\n\nAPC win majority of di Senate wit 54 seat while di PDP gbab 33 seats, LP gbab 7 seats,\n\nINEC Chairman, Mahmood Yakubu, for im remark during one meeting wit Resident Electoral Commissioner (RECs) for Abuja na say eight political parties produce lawmakers for di election.\n\nDi parties na â€”di All Progressives Congress (APC), di Peoples Democratic Party (PDP), di All Progressives Grand Alliance (APGA), Social Democratic Party (SDP), Labour Party (LP), New Nigeria Peoples Party (NNPP) African Democratic Party (ADC) Young People Party (YPP).\n\nSkip Recommended articles and continue reading\n\nRecommended articles\n\nEnd of Recommended articles\n\nAccording to Oga Yakubu, dem also don conclude election into 423 out of 469 national legislative seats.\n\nINEC breakdown of di winners by state\n\nWetin dey ahead?\n\nDi Senate na di upper chamber of Nigeria bicameral legislature, di National Assembly. Di National Assembly wey dem dey popularly refer to as NASS na di kontri highest legislature and e get di power to make laws.\n\nDi 36 states of di kontri get three representatives each and di FCT wey be di kontri capital get one seat for di Senate.\n\nDis senator-elect go form di 10th national assembly afta inauguration wey go shele by June.\n\nWit 54 seats for di upper chamber, di ruling All Progressives Congress, APC don form di majority though e neva achieve am for di lower House. One party dey need 180 seats to form majority for di House.\n\nOga Yakubu say dem go hold supplementary elections for 46 constituencies to complete di National Assembly seats. Although im neva give dates for di exercise.\n\nDi INEC boss say dem go present di senators-elect wit certificates of return on 7 March for di International Conference Centre for Abuja while di House of Representatives-elect go receive dia own on 8 March. for di same venue."
    }
}