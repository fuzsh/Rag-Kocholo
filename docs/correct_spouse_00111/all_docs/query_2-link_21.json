{
    "id": "correct_spouse_00111_2",
    "rank": 21,
    "data": {
        "url": "https://nl.wikipedia.org/wiki/Jason_Biggs",
        "read_more_link": "",
        "language": "en",
        "title": "Jason Biggs",
        "top_image": "https://upload.wikimedia.org/wikipedia/commons/c/c5/Jason_Biggs_at_Paley_Fest_Orange_Is_The_New_Black.jpg",
        "meta_img": "https://upload.wikimedia.org/wikipedia/commons/c/c5/Jason_Biggs_at_Paley_Fest_Orange_Is_The_New_Black.jpg",
        "images": [
            "https://nl.wikipedia.org/static/images/icons/wikipedia.png",
            "https://nl.wikipedia.org/static/images/mobile/copyright/wikipedia-wordmark-en.svg",
            "https://nl.wikipedia.org/static/images/mobile/copyright/wikipedia-tagline-nl.svg",
            "https://upload.wikimedia.org/wikipedia/commons/thumb/c/c5/Jason_Biggs_at_Paley_Fest_Orange_Is_The_New_Black.jpg/266px-Jason_Biggs_at_Paley_Fest_Orange_Is_The_New_Black.jpg",
            "https://upload.wikimedia.org/wikipedia/commons/thumb/c/c9/Portal.svg/22px-Portal.svg.png",
            "https://upload.wikimedia.org/wikipedia/commons/thumb/8/87/Comicsfilm.png/15px-Comicsfilm.png",
            "https://login.wikimedia.org/wiki/Special:CentralAutoLogin/start?type=1x1",
            "https://nl.wikipedia.org/static/images/footer/wikimedia-button.svg",
            "https://nl.wikipedia.org/static/images/footer/poweredby_mediawiki.svg"
        ],
        "movies": [],
        "keywords": [],
        "meta_keywords": [
            ""
        ],
        "tags": null,
        "authors": [
            "Bijdragers aan Wikimedia-projecten"
        ],
        "publish_date": "2007-05-12T09:41:24+00:00",
        "summary": "",
        "meta_description": "",
        "meta_lang": "nl",
        "meta_favicon": "/static/apple-touch/wikipedia.png",
        "meta_site_name": "",
        "canonical_link": "https://nl.wikipedia.org/wiki/Jason_Biggs",
        "text": "Jason Biggs in 2014\n\nAlgemene informatie Volledige naam Jason Matthew Biggs Geboren 12 mei 1978 Land Verenigde Staten Werk Jaren actief 1991â€“ Beroep acteur, komiek (en) IMDb-profiel (en) IBDB-profiel MovieMeter-profiel (mul) TMDb-profiel\n\n(en) AllMovie-profiel\n\nPortaal Film\n\nJason Matthew Biggs (Pompton Plains, 12 mei 1978) is een Amerikaans acteur, die het bekendst is vanwege zijn rol als Jim Levenstein in de American Pie filmreeks.\n\nBiggs, een Italiaans-Amerikaans katholiek, werd geboren in Hasbrouck Heights in de Amerikaanse staat New Jersey, als zoon van een verpleegkundige en een manager van een scheepvaartsbedrijf. Hij groeide op in Hasbrouck Heights en in dezelfde plaats zat hij ook op de middelbare school.\n\nOp 5-jarige leeftijd begon Biggs met acteren. In 1991 maakte hij zijn televisiedebuut in de serie Drexell's Class. Het programma, dat werd uitgezonden door Fox, bestond maar korte tijd. Voor de zender HBO maakte Biggs een op die serie gebaseerd programma, The Fotis Sevastakis Story, maar vanwege licentieproblemen werd het nooit uitgezonden. In 1991 maakte Biggs ook zijn debuut op Broadway in het stuk Conversations with My Father. Die rol gaf Biggs de gelegenheid om te spelen in de soap As the World Turns. Hij werd genomineerd voor een Daytime Emmy Award voor Beste Jonge Acteur.\n\nIn 1996 en 1997 ging Biggs naar New York University, maar al snel besloot hij zich weer op het acteren te richten. In 1997 was hij opnieuw te zien in een televisieserie, Camp Stories, maar ook die serie bestond maar korte tijd. In 1999 kwam de tienerfilm American Pie uit, over een groep jongens die ontmaagd willen zijn voordat ze van de middelbare school zijn. De film werd een enorm succes, Biggs won een MTV Movie Award en kreeg de bijnaam \"that Pie-guy\", en dit eerste deel leidde tot nog drie vervolgen in 2001, 2003 en 2012. In nog vier sequels speelde Biggs niet mee. Na de eerste American Pie-film kreeg Biggs rollen in wat grotere films, waaronder Loser in 2000. In 2004 en 2005 portretteerde Biggs een orthodoxe jood in de theaterkomedie Modern Orthodox van Daniel Goldfarb. In 2006 was Biggs te zien in het realityprogramma Blowin' Up met Jame Kennedy en Stu Stone.\n\nBiggs heeft een Italiaans-katholieke achtergrond, maar wordt vaak gecast voor een Joods personage.\n\nBiggs heeft enkele jaren (2004-2007) een relatie gehad met actrice Lindsay Zir. Op 23 april 2008 trouwde hij met Jenny Mollen, zijn medespeelster uit de film My Best Friend's Girl (2008).\n\nBest. Christmas. Ever! (2023, film, Rob Sanders)\n\nLaw & Order: Special Victims Unit (2022, televisieserie, gastrol als detective Andy Parlato-Goldstein)\n\nJason Biggs' Cash at Your Door (2021, televisieserie)\n\nThe Subject (2020, film, Phil Waterhouse)\n\nOutmatched (2020, televisieserie, Mike)\n\nJay and Silent Bob Reboot (2019, film, als zichzelf)\n\nOrange Is the New Black (2013-2019, televisieserie, Larry Bloom)\n\nAmerican Pie: Reunion (2012, Jim Levenstein)\n\nKidnapping Caitlynn (2009, Max)\n\nHappiness Isn't Everything (2009, televisiefilm, Jason Hamburger)\n\nOver Her Dead Body (2008, film, Dan)\n\nLower Learning (2008, Tom Willoman)\n\nMy Best Friend's Girl (2008, Dustin)\n\nThe Glitch (2007) (dvd-film, Alan)\n\nI'm in Hell (2007) (televisiefilm, Nick)\n\nEight Below (2006, film, Charlie Cooper)\n\nFarce of the Penguins (2006, dvd-film, Insecure Penguin)\n\nWedding Daze of The Pleasure of Your Company (2006, film, Anderson)\n\nGuy X (2005, film, Rudy Spruance)\n\nJersey Girl (2004, film, Arthur Brickman)\n\nAmerican Wedding (2003, film, Jim)\n\nAnything Else (2003, film, Jerry Falk)\n\nSaving Silverman (2001, film, Darren Silverman)\n\nAmerican Pie 2 (2001, film, Jim)\n\nJay and Silent Bob Strike Back (2001, film, als zichzelf)\n\nProzac Nation (2001, film, Rafe)\n\nBoys and Girls (2000, film, Steve)\n\nLoser (2000, film, Paul Tannek)\n\nAmerican Pie (1999, film, Jim)\n\nCamp Stories (1997, televisieserie, Abby)\n\nAs the World Turns (1994-1995, soapopera, Peter Wendall)\n\nDrexell's Class (1991, televisieserie, Willie Trancas)\n\nThe Boy who Cried Bitch (1991, Robert)"
    }
}