{
    "id": "wrong_mix_random_publicationDate_00121_3",
    "rank": 13,
    "data": {
        "url": "https://pl.wikipedia.org/wiki/Stephen_Dunham",
        "read_more_link": "",
        "language": "en",
        "title": "Stephen Dunham – Wikipedia, wolna encyklopedia",
        "top_image": "https://pl.wikipedia.org/static/favicon/wikipedia.ico",
        "meta_img": "https://pl.wikipedia.org/static/favicon/wikipedia.ico",
        "images": [
            "https://pl.wikipedia.org/static/images/icons/wikipedia.png",
            "https://pl.wikipedia.org/static/images/mobile/copyright/wikipedia-wordmark-en.svg",
            "https://pl.wikipedia.org/static/images/mobile/copyright/wikipedia-tagline-pl.svg",
            "https://login.wikimedia.org/wiki/Special:CentralAutoLogin/start?type=1x1",
            "https://pl.wikipedia.org/static/images/footer/wikimedia-button.svg",
            "https://pl.wikipedia.org/static/images/footer/poweredby_mediawiki.svg"
        ],
        "movies": [],
        "keywords": [],
        "meta_keywords": [
            ""
        ],
        "tags": null,
        "authors": [
            "Współtwórcy projektów Fundacji Wikimedia"
        ],
        "publish_date": "2020-03-16T13:14:06+00:00",
        "summary": "",
        "meta_description": "",
        "meta_lang": "pl",
        "meta_favicon": "/static/apple-touch/wikipedia.png",
        "meta_site_name": "",
        "canonical_link": "https://pl.wikipedia.org/wiki/Stephen_Dunham",
        "text": "Stephen Dunham\n\nImię i nazwisko\n\nStephen Dunham Bowers\n\nData i miejsce urodzenia\n\n14 września 1964\n\nBoston\n\nData i miejsce śmierci\n\n14 września 2012\n\nBurbank\n\nZawód\n\naktor, kaskader\n\nWspółmałżonek\n\nAlexondra Lee\n\n(2005-2012; jego śmierć)\n\nLata aktywności\n\n1990–2012\n\nStephen Dunham Bowers[1] (ur. 14 września 1964 w Bostonie, zm. 14 września 2012 w Burbank) – amerykański aktor telewizyjny i filmowy, kaskader.\n\nUrodził się w Bostonie w Massachusetts jako drugie z trojga dzieci agentki nieruchomości i konsultanta biznesowego[2]. Dorastał z bratem i siostrą[3] w Manchester w New Hampshire. Będąc jeszcze w liceum, wystąpił w głównej roli w przedstawieniu Woody’ego Allena Nie wkładaj palca między drzwi (Don’t Drink the Water)[2]. Następnie uczęszczał do Tisch School of the Arts Uniwersytetu Nowojorskiego[3], gdzie uzyskał tytuł licencjata sztuk teatralnych. Wśród uniwersyteckich gości byli m.in.: Christopher Walken, Robert De Niro i Ellen Burstyn[2]. Latem występował w komedii improwizacyjnej z Boston On On Spot Players[2].\n\nPo ukończeniu studiów wyjechał do Los Angeles i wkrótce wziął udział w różnych reklamach telewizyjnych i spotach. Pomiędzy rolami utrzymywał się jako barman, kierowca ciężarówki, agent wynajmu samochodów i asystent produkcji dla reklamodawców[2].\n\nPo występie w komedii romantycznej Nothing Sacred (1997) jako Mat z udziałem Weirda Ala Yankovica, znalazł szerszą publiczność, gdy pojawił się jako amerykański rewolwerowiec Henderson w hicie Universal Mumia (The Mummy, 1999). Został obsadzony jako agresywny agent tajnej służby Edward Pillows w sitcomie NBC DAG (2000–2001) u boku Davida Alana Griera. Był kaskaderem na planie filmu Edwarda Zwicka Ostatni samuraj (The Last Samurai, 2003). Spędził także sezon w serialu Siostrzyczki (What I Like About You, 2005) jako szef Jennie Garth.\n\nW 2005 poślubił Alexondrę Lee[4]. Wspierał Make-a-Wish Foundation i ekologiczną organizację non-profit Heal the Bay[2].\n\n14 września 2012 w Burbank doznał ataku serca, trafił do szpitala Providence Saint Joseph Medical Center[5] i zmarł w dniu 48. swoich urodzin[6][7]. Końcowe napisy Paranormal Activity 4 zawierają dedykację dla Dunhama.\n\n1995: Piramida sensacji bez przerwy (Nonstop Pyramid Action, film krótkometrażowy) jako Nick\n\n1999: Mumia (The Mummy) jako Pan Henderson\n\n2000: Traffic jako lobbysta\n\n2002: Złap mnie, jeśli potrafisz (Catch Me If You Can) jako pilot 2\n\n2003: Dwóch gniewnych ludzi (Anger Management) jako Maitre d’\n\n2005: Sposób na teściową (Monster-in-Law) jako dr Paul Chamberlain\n\n2008: Dorwać Smarta (Get Smart) jako dowódca Secret Service\n\n2012: Savages: Ponad bezprawiem (Savages) jako Six\n\n2012: Paranormal Activity 4 jako Doug Nelson\n\n2002: Kronika nie z tej ziemi (The Chronicle) jako Louis Phillips\n\n2003: Ja się zastrzelę (Just Shoot Me!) jako Andrew Ekolog\n\n2003: Siostrzyczki (What I Like About You) jako Peter\n\n2005: Specjalistki (Hot Properties) jako dr Charlie Thorpe\n\n2008–2010: True Jackson (True Jackson, VP) jako Chad Brackett\n\n2011: Rozpalić Cleveland (Hot in Cleveland) jako Abner"
    }
}